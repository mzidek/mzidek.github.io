---
author: Martin Bohůn
category: Dětské tábory
date: 2016-07-20 07:38:11
excerpt: 'Začátek letošních prázdnin patřil v hemofilických kruzích akci vpravdě tradiční
  – letnímu hemofilickému táboru Letos potřetí jsme zavítali do krásného prostředí
  Rekreačního střediska v Zubří u Nového Města na Moravě

  Tento rok byl ve znamení mnoha nových tváří v řadách účastníků tábora, ale oproti
  letům minulým se částečně obměnil i tým vedoucích Všichni nováčci se ovšem se svými
  rolemi vypořádali na výbornou, a tábor tak probíhal v pohodové atmosféře'
featured-image: images/fotogalerie/detske-tabory/2016-zubri/dsc06039.jpg
joomla_id: 279
joomla_url: letosni-tabor-uz-je-za-nami-lht-2016
layout: post
title: Letošní letní tábor už je za námi
---

<h4 style="text-align: justify;"><img src="images/fotogalerie/detske-tabory/2016-zubri/dsc06039.jpg" border="0" alt="LHT 2016" title="LHT 2016" width="168" height="100" style="float: left; margin-left: 10px; margin-right: 10px;" /><span style="color: #000000;">Začátek letošních prázdnin patřil v hemofilických kruzích akci vpravdě tradiční – letnímu hemofilickému táboru. Letos potřetí jsme zavítali do krásného prostředí Rekreačního střediska v Zubří u Nového Města na Moravě.</span></h4>
<p style="text-align: justify;"><span style="color: #000000;">Tento rok byl ve znamení mnoha nových tváří v řadách účastníků tábora, ale oproti letům minulým se částečně obměnil i tým vedoucích. Všichni nováčci se ovšem se svými rolemi vypořádali na výbornou, a tábor tak probíhal v pohodové atmosféře.</span></p>

<p style="text-align: justify;"><span style="color: #000000;">Hned první táborový večer byli všichni uvedeni do tématu celotáborové hry, když císař Hachimikado přivítal své poddané ve svém paláci v Kjótu, hlavním městě Japonska v 17. století. Z dětí se stali samurajští učedníci, kteří se vydali na svou cestu, jejímž cílem mělo být osvojení ctností a doveností, které patřily každému samuraji, aby každý učedník mohl být na závěr pasován na opravdového samuraje. Během své cesty musely děti překonat spoustu překážek a poradit si s nelehkými úkoly; zároveň také ovlivňovali obyvatele říše a získávali tím jejich podporu. Cesta byla nakonec pro všechny úspěšná, a tak mohl císař předposlední večer pasovat více než čtyřicítku nových samurajů.</span></p>
<p style="text-align: justify;"><span style="color: #000000;">Běžný táborový den začínal budíčkem a rozcvičkou, na kterou se sice mnohým úplně nechtělo, ale pro všechny bylo fajn se před náročným dnem rozcvičit a protáhnout. Během dopolední jsme zůstávali v táboře - kromě rehabilitací, jež byly na programu každý den, probíhaly většinou rozličné rukodělné workshopy. Děti si tak vyrobily meče, rámečky na fotky, masky nebo brnění pro závěrečnou bitvu.</span></p>
<p style="text-align: justify;"><span style="color: #000000;">Nedílnou součástí tábora je rovněž nácvik samostatné aplikace léků u hemofiliků, aby každý byl co nejvíce samostatný, a nebyl v otázce podávání léků závislý na ostatních. Snahou je naučit každého, kdo se tábora účastní, si samostatně aplikovat. Za dohledu a asistence lékařů a zdravotních sester letos udělalo mnoho nováčků výrazné pokroky, za což jsme všichni moc rádi, a věříme, že v tomto je tábor užitečný.</span></p>
<p style="text-align: justify;"><span style="color: #000000;">Odpolední program byl věnován vždy etapě celotáborové hry, ve které se družiny propracovávaly k tomu, aby všichni jejich členové byli pasováni na samuraje. Večery byly potom zaplněny různými aktivitami – diskotékou, natáčením videí po vzoru youtuberů, talentovou soutěží nebo opékáním špekáčků u táboráku. V jednom případě nám počasí dovolilo vytáhnout karimatky a spacáky pod širé nebe, a zájemci tak mohli přespat jednu noc pod letní noční oblohou.</span></p>
<p style="text-align: justify;"><span style="color: #000000;">Pro zpestření jsme ve druhém týdnu na jeden den opustili tábor a navštívili westernové městečko Šiklův mlýn, kde byla pro nás všechny připravena spousta atrakcí. I přes noční a ranní vytrvalý déšť jsme se nakonec na výlet vydali, a postupně se projasňující obloha nám dávala najevo, že jsme se rozhodli správně. Celý den v Šiklově mlýně jsme si tak mohli beze zbytku užít.</span></p>
<p style="text-align: justify;"><span style="color: #000000;">Další aktivitou, která nás vyvedla z běžného táborového režimu, byla jednodenní návštěva discgolferů na táboře. Hráči, kteří patří mezi českou špičku v tomto nepříliš rozšířeném sportu, podali všem z nás stručný nástin toho, o čem je discgolf, a posléze jsme si na improvizovaném šestijamkovém hřišti mohli vyzkoušet, co v nás samotných je. Po celý den jsme pilovali techniku, ať už šlo o krátké nebo dlouhé hody, a tak jsme si na závěr dne mohli zahrát mezitýmový turnaj i zasoutěžit v hodech na vzdálenost. Discgolf na nás všechny zapůsobil velmi pozitivně, jako dárek jsme dostali každý svůj disk, a tak věříme, že pro mnohé to nebyl poslední kontakt s tímto zajímavým sportem.</span></p>
<p style="text-align: justify;"><span style="color: #000000;">Těžké loučení v závěru tábora i sem tam se objevivší slzičky na některých tvářích napovídaly, že i letošní tábor se povedl. Vydařené počasí, úžasný kolektiv dětí i obětavé nasazení vedoucích, lékařů, sester a fyzioterapeutek – tohle všechno se ideálně snoubilo a vytvořilo z tábora dva týdny, na které se bude jen těžko zapomínat. Velký a upřímný dík patří všem těm, kdo se na uskutečnění tábora podíleli, ať už svou prací či finanční podporou. Věříme, že i přes personální změny se povedlo zachovat formu táborů, na kterou jste byli zvyklí z předchozích let, a budeme se na Vás všechny těšit příští rok na stejném místě v termínu</span> <strong><span style="color: #000000;">od 1.7. do 15.7.</span></strong></p>
<p style="text-align: left;"><span style="color: #000000;">PS: Výběr některých fotek naleznete zde pod článkem, kompletní soubor fotografií je potom k nalezení na</span> <strong><a href="http://hemofilik.rajce.idnes.cz/" target="_blank" title="http://hemofilik.rajce.idnes.cz/">http://hemofilik.rajce.idnes.cz/</a></strong></p>
<p style="text-align: right;"><em style="text-align: right;"><strong>Vojta Horník</strong></em></p>
<table class="list">
<tbody>
<tr>
<td style="text-align: center;"><code>[widgetkit id=96]</code></td>
</tr>
</tbody>
</table>