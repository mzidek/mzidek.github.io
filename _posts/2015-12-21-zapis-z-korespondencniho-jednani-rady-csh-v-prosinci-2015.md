---
author: Martin Bohůn
category: Zápis z porad
date: 2015-12-21 17:54:36
excerpt: 'Rada pro urychlení procesu přistoupila ke korespondenční výměně názorů a
  hlasování prostřednictvím internetu

  Zúčastnili se: M Bohůn, V Dolejš, P Grim, J Kalábová, M Skořepa, V TóthNezúčastnila
  se N Zidkova

  Korespondence proběhla ve dnech 17 a 18 prosince 2015'
featured-image: images/uvodnik-clanku-foto/zapis_rada.jpg
joomla_id: 257
joomla_url: zapis-z-korespondencniho-jednani-rady-csh-v-prosinci-2015
layout: post
title: 'Zápis z korespondenčního jednání Rady ČSH '
---

<h4 style="text-align: justify;" align="center"><img src="images/uvodnik-clanku-foto/zapis_rada.jpg" border="0" alt="Hemofilici" title="Zápis 17.-18. prosince 2015" width="168" height="100" style="float: left; margin-left: 10px; margin-right: 10px;" /><span style="font-size: 1em; text-align: justify; color: #000000;">Rada pro urychlení procesu přistoupila ke korespondenční výměně názorů a hlasování prostřednictvím internetu.</span></h4>
<p style="text-align: justify;"><strong>Zúčastnili se:</strong> <span style="color: #000000;">M. Bohůn, V. Dolejš, P. Grim, J. Kalábová, M. Skořepa, V. Tóth<br /></span><strong>Nezúčastnila se</strong> <span style="color: #000000;">N. Zidkova</span></p>
<p style="text-align: justify;"><span style="color: #000000;">Korespondence proběhla ve dnech 17. a 18. prosince 2015.</span></p>

<p style="padding-left: 30px; text-align: justify;"><span style="color: #000000;"><strong style="text-align: justify;">1.</strong><span style="text-align: justify;"> Hlavním bodem byl návrh Hemojunioru na uspořádání plesu ČSH a HJ. Po diskusi se termín „ples“ změnil na „společenský večer.“ HJ získal možnost uspořádat večer v prostorách hotelu Alcron v Praze 19. února 2016 bez nároku na úhradu pronájmu, ale s nutností zaplatit náklady na občerstvení. Po jednání předsedy HJ Michaela Bereně s vedením hotelu Alcron předložili nutnost úhrady částky 765,- Kč na účastníka za raut, hotel poskytl slevu pouze 10 %. K tomu nabídl M. Bohůn dodat vlastní víno (předpokládaná částka 10 000,- Kč), člen svazu J. Roušar nabídl kapelu za 10 000,- Kč. Svaz a HJ by se musely postarat o obsluhu baru, šatny a podobně. Při předpokládané účasti 100 lidí by náklady činily zhruba 100 000,- Kč s tím, že vše musí skončit do 23:30 hodin, poté musí nastat v hotelu klid. Rada už při předběžném jednání s HJ v listopadu schválila nutnost vypsat vstupné ve výši 200,- Kč na osobu s tím, že všem centrům a spolupracujícím sponzorům nabídne po dvou vstupenkách. Po velmi dlouhé a obsáhlé debatě členové Rady ČSH hlasovali, zda podnik za těchto podmínek vůbec uspořádat, s tímto výsledkem:</span></span></p>
<p style="padding-left: 60px; text-align: justify;"><span style="color: #000000;">pro (se značnými výhradami): M. Bohůn, J. Kalábová, M. Skořepa</span></p>
<p style="padding-left: 60px; text-align: justify;"><span style="color: #000000;">proti: V. Dolejš, V. Tóth</span></p>
<p style="padding-left: 60px; text-align: justify;"><span style="color: #000000;">nehlasoval: P. Grim</span></p>
<p style="padding-left: 60px; text-align: justify;"><span style="color: #000000;">Poměrem hlasů 3 : 2 rozhodla Rada o připojení se k pořadatelství Společenského večera, V. Dolejš informuje HJ o rozhodnutí</span></p>
<p style="padding-left: 30px; text-align: justify;"><span style="color: #000000;"><strong>2.</strong> V. Dolejš informoval o přidělení dotace ministerstva zdravotnictví ve výši 58 870,- Kč pro projekt „Podpora pacientských organizací.“ Podmínkou je vyčerpání prostředků do 31.12. 2015, z částky se nesmí hradit pro rok 2016 ani zálohově. Vzhledem k tomu, že rozhodnutí nese datum 23. listopadu 2015 a doručeno bylo 9. prosince je nucena Rada dotaci odmítnout. Je účelově vázána na uspořádání regionálního workshopu, což už není pro časovou tíseň ke konci roku možné. V. Dolejš požádal Radu o schválení návrhu poslat protestní dopis k harmonogramu přímo ministrovi a na způsob nakládání s prostředky určenými na dotaci upozornit také Nejvyšší kontrolní úřad ČR. M. Bohůn a V. Tóth z obav ze zhoršených vztahů s ministerstvem nesouhlasili, protest se nepošle. ČSH už poukázanou částku ministerstvu vrátí.</span></p>
<p style="padding-left: 30px; text-align: justify;"><span style="color: #000000;">Zapsal V. Dolejš                                                                                          Ověřil M. Bohůn   </span>   </p>