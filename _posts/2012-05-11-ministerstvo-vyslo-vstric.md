---
author: Martin Bohůn
category: Ostatní
date: 2012-05-11 15:16:28
excerpt: 'Na základě intervence svazové rady se příslušná oddělení ministerstva zdravotnictví
  znovu zabývala připravovaným Indikačním seznamem pro lázeňskou léčebně rehabilitační
  péči o dospělé, děti a dorost  Došlo k jistým změnám

  Rada ČSH poukazovala na to, že v novém seznamu vypadla jako indikace konkrétně uvedená
  hemofilická artropatie a zůstala jen artropatie obecně Proti předchozímu indikačnímu
  seznamu rovněž zmizela možnost doporučení lázeňské péče hemofilikům hematologem'
featured-image: images/symboly/lazne.jpg.jpg
joomla_id: 98
joomla_url: ministerstvo-vyslo-vstric
layout: post
title: Ministerstvo vyšlo vstříc
---

<h4 style="text-align: justify;"><img src="images/symboly/lazne.jpg.jpg" border="0" width="150" height="90" style="border: 0px currentColor; margin-right: 10px; margin-left: 10px; float: left;" /><span style="color: #000000;">Na základě intervence svazové rady se příslušná oddělení ministerstva zdravotnictví znovu zabývala připravovaným Indikačním seznamem pro lázeňskou léčebně rehabilitační péči o dospělé, děti a dorost.  Došlo k jistým změnám.</span></h4>
<p style="text-align: justify;"><span style="color: #000000;">Rada ČSH poukazovala na to, že v novém seznamu vypadla jako indikace konkrétně uvedená hemofilická artropatie a zůstala jen artropatie obecně. Proti předchozímu indikačnímu seznamu rovněž zmizela možnost doporučení lázeňské péče hemofilikům hematologem.</span></p>

<p style="text-align: justify;"><span style="color: #000000;">Vedoucí příslušného oddělení Českého inspektorátu lázní a zřídel Lucie Křesťanová jako reakci na dotaz uvedla, že v novém seznamu „ …. jsou uvedeny artropatie všechny bez uvedení příčiny (je to pro pacienta lepší varianta).“ Proti tomu asi není co namítat, ale podstatně důležitější je fakt, že do seznamu se vrátí možnost doporučení hematologa.</span></p>
<p style="text-align: justify;"><span style="color: #000000;">V praxi by se tak nemělo v zásadě nic měnit. Je ovšem se třeba připravit na fakt, že z finančních důvodů počet lázeňských pacientů klesá, leckde i o desítky procent. To však už není záležitost indikační, ale věcí svědomí a ochoty revizních lékařů a dalších rozhodujících odborníků. V každém případě jsme rádi, že toho podstatného jsme dosáhli.</span></p>
<p style="text-align: justify;"><span style="color: #000000;">Veškeré vaše podněty a zkušenosti týkající se lázeňské péče uvítáme v</span> <strong><a href="index.php/forum" target="_blank" title="Diskuse">diskusi.</a></strong></p>