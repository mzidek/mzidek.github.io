---
author: Martin Bohůn
category: Články
date: 2013-10-11 05:37:59
excerpt: 'Poněkud s nostalgií vzpomínali účastníci loňské výroční konference Evropského
  hemofilického konsorcia na dny strávené vloni v říjnu v Praze

  Naše hlavní město je nejen zajímavější než to rumunské, ale také program konference
  tehdy více odpovídal skutečným potřebám a požadavkům soudobého pohledu na hemofilii'
featured-image: images/uvodnik-clanku-foto/ehc_2013_bukurest.jpg
joomla_id: 170
joomla_url: zajimave-novinky-z-kongresu-ehc-v-bukuresti
layout: post
title: Zajímavé novinky z kongresu EHC v Bukurešti
---

<h4 style="margin-bottom: 0cm; text-align: justify;"><span style="color: #000000;"><img src="images/uvodnik-clanku-foto/ehc_2013_bukurest.jpg" border="0" width="120" style="margin-left: 10px; margin-right: 10px; float: left;" /></span><span style="color: #000000;">Poněkud s nostalgií vzpomínali účastníci loňské výroční konference Evropského hemofilického konsorcia na dny strávené vloni v říjnu v Praze.</span></h4>
<p style="margin-bottom: 0cm; text-align: justify;"><span style="color: #000000;">Naše hlavní město je nejen zajímavější než to rumunské, ale také program konference tehdy více odpovídal skutečným potřebám a požadavkům soudobého pohledu na hemofilii.</span></p>

<p style="margin-bottom: 0cm; text-align: justify;"><span style="color: #000000;">Všichni účastníci z vyspělé části Evropy ale kvitovali s povděkem, že rumunský svaz využil této příležitosti k ataku na tamní ministerstvo a další vládní instituce, zařídil schůzku s jejich představiteli a setkání s vedením EHC, jehož výsledkem se stalo společné memorandum o zlepšení podmínek alespoň té základní péče v balkánské zemi. To je nejdůležitější přínos konference, jinak program samotný přinesl jen málo závažných novinek.</span></p>
<p style="margin-bottom: 0cm; text-align: justify;"><span style="color: #000000;"><a name="_GoBack"></a>Především vedení EHC ohlásilo, že zvýšilo pro členské země požadavek na minimální spotřebu koncentrátů na obyvatele a rok na 3 IU. Požadavek se zdá být pro většinu zemí absurdní, ale málokdo si uvědomuje, že ještě čtyři členské země EHC jsou odkázány výhradně na kryoprecipitát, nemají tedy k dispozici koncentráty a v dalších šesti zemích nedosahuje spotřeba ani jedné jednotky na hlavu. Pro nás v současnosti téměř neuvěřitelné.</span></p>
<p style="margin-bottom: 0cm; text-align: justify;"><span style="color: #000000;">Největším tématem se taky staly informace o vývoji koncentrátů s prodlouženým poločasem účinnosti. Ukázalo se, že situace je poněkud méně optimistická, než se ještě před nedávnem zdálo. Zejména u preparátů s Faktorem VIII, kde je dosažení toho správného cíle přeci jen složitější. U hemofilie B se už podařilo jistých úspěchů dosáhnout, takže například při profylaxi je možné snížit frekvenci infuze z dvakrát týdně na jednou za 14 dní. I to je obrovský úspěch. Vyvstává ovšem nebezpečí, že výrobci si za své preparáty naúčtují několikanásobně vyšší ceny. Prezident EHC Brian O’ Mahony poukázal na skutečnost, že farmaceutické firmy naslibovaly v roce 1996 záplavu levných rekombinantních přípravků, ale zůstalo jen u slibů. Teď může nastat zvyšování cen i u nových preparátů s prodlouženým účinkem. EHC nasadí všechny páky, aby k nebezpečnému zvýšení cen nedošlo.</span></p>
<p style="margin-bottom: 0cm; text-align: justify;"><span style="color: #000000;">Ještě před několika lety vyskočily také informace o nadějné genové terapii. Tady je ale situace ještě daleko méně realistická než u léků s delším účinkem. Britové a Američané sice společně na vývoji takové možnosti pracují, ale zase to vypadá nadějněji pro hemofilii B než A, navíc pořád jen vzdáleně. Několik lidí už genovou terapii, která vpraví do buněk v játrech geny bez defektu způsobujícího nedostatečnou produkci Faktoru IX, ale cíl použitelný v praxi je ještě daleko. A u hemofilie A ještě dál.</span></p>
<p style="margin-bottom: 0cm; text-align: justify;"><span style="color: #000000;">Prodloužit poločas životnosti a účinnosti srážecích faktorů lze dosáhnout dvěma způsoby, světoví výrobci zkoušejí oba. Jeden z nich se zatím zdá být nadějnější, na konečné výsledky je ale nutné ještě s trpělivostí vyčkávat. Jedinou účinnou cestou k odstranění a vyléčení hemofilie je tedy i nadále transplantace jater, kde produkce koagulačních faktorů probíhá. Pro praxi cesta použitelná jen vzdáleně.</span></p>
<p style="margin-bottom: 0cm; text-align: justify;"><span style="color: #000000;">Důležité je, že způsoby vylepšené terapie se stále prověřují a že neustaly. Potvrzení faktu, že léčba hemofilie prodělala za posledních 25 let ze všech geneticky podmíněných chorob největší rozmach, tak stále platí.</span></p>