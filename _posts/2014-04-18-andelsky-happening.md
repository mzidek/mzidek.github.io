---
author: Martin Bohůn
category: Kampaň „Podporuji léčbu hemofilie“
date: 2014-04-18 17:10:21
excerpt: 'Slovo happening má řadu českých ekvivalentů Na tom včerejším v Praze u příležitosti
  Světového dne hemofilie nebylo nic šokujícího nebo netradičně uměleckého, ale stal
  se velmi příjemným setkáním a oslavou významného dne

  Stal se vyvrcholením už delší dobu trvající kampaně s názvem „Podporuji léčbu hemofilie,“
  nad níž převzala záštitu farmaceutická společnost Baxter Vznikly webové stránky
  se stejným názvem, kde se daly koupí speciálních předmětů připravených k tomuto
  účelu, podpořit snahy Českého svazu hemofiliků a Hemojunioru'
featured-image: images/fotogalerie/kampane/podporuji_hemofilii/06%201024x576.jpg
joomla_id: 185
joomla_url: andelsky-happening
layout: post
title: Andělský happening
---

<h4 style="text-align: justify;"><span style="color: #000000;"><img src="images/fotogalerie/kampane/podporuji_hemofilii/06%201024x576.jpg" border="0" width="168" style="float: left; margin-left: 10px; margin-right: 10px;" />Slovo happening má řadu českých ekvivalentů. Na tom včerejším v Praze u příležitosti Světového dne hemofilie nebylo nic šokujícího nebo netradičně uměleckého, ale stal se velmi příjemným setkáním a oslavou významného dne.</span></h4>
<p style="text-align: justify;"><span style="color: #000000;">Stal se vyvrcholením už delší dobu trvající kampaně s názvem<strong> „Podporuji léčbu hemofilie,“</strong> nad níž převzala záštitu farmaceutická společnost Baxter. Vznikly webové stránky se stejným názvem, kde se daly koupí speciálních předmětů připravených k tomuto účelu, podpořit snahy Českého svazu hemofiliků a Hemojunioru.</span></p>

<p style="text-align: justify;"><span style="color: #000000;">Podařilo se shromáždit překvapivě vysokou částku <strong>63 850,- Kč</strong> a symbolický šek s touto sumou převzali přímo na místě místopředseda ČSH Martin Bohůn a předseda Hemojunioru Michael Bereň.</span></p>
<p><span style="color: #000000;"><img src="images/uvodnik-clanku-foto/1 1024x576.jpg" border="0" alt="" width="685" height="383" style="display: block; margin-left: auto; margin-right: auto;" /></span></p>
<p style="text-align: justify;"><span style="color: #000000;">To jsme ale předběhli, protože vše začalo už odpoledne za krásného slunečného počasí na Palackého náměstí. Hemžilo se to tu červenými tričky s patřičným emblémem, přijela řada účastníků i z míst Praze docela vzdálených. Pořadatelé měli připravený i policejní doprovod a asi 150 manifestujících se vydalo pod jeho ochranou na cestu po nábřeží k Národnímu divadlu, přes Most Legií na Újezd a odtud k cíli na Náměstí Kinských.</span></p>
<p style="text-align: justify;"><span style="color: #000000;">V první řadě pochodu se objevila také ambassadorka projektu <strong>Jana Doleželová</strong> a s ní představitelé obou organizací, v jejichž prospěch vše vzniklo. Nešlo ale jen o finanční stránku, nýbrž o posílení vědomí veřejnosti o hemofilii a upozornění na důležitost její léčby. A hlavně podporu rozšíření profylaxe nejen mezi dětmi, ale také dospělými. Za poslední dobu se i v tomto směru u nás změnilo mnoho k lepšímu, přesto nemůže být podpora preventivního podávání srážecích koncentrátů nikdy dostatečná. Tak obrovský má význam, podporují ho i desítky a desítky odborných studií z celého světa.</span></p>
<p style="text-align: justify;"><span style="color: #000000;">V cíli pochodu, na místě kde kdysi stávala kopie sovětského tanku s číslem 23, už čekalo malé pódium, občerstvení a propagační stánky. Na pódium přišly teenagerské oblíbenkyně</span> <span style="color: #000000;"><strong><a href="http://www.5angels.cz/" target="_blank" title="5Angels"><span style="color: #000000;">5Angels</span></a></strong></span> <span style="color: #000000;">a předvedly za doprovodu hudby z natočeného základu řadu čísel ze svého repertoáru. Přilákaly pozornost i některých kolemjdoucích, zejména zase školou povinných, takže se náměstí slušně zaplnilo.</span></p>
<p style="text-align: justify;"><span style="color: #000000;">Zlatým hřebem měla být proměna nápadité kašny ve zřídlo červeně tryskajících proudů vody, ale jarní ostré slunce část efektu smázlo. Osvětlení červenými reflektory se začalo projevovat až s ubývajícím sluncem a přibývajícím večerem.</span></p>
<p style="text-align: justify;"><span style="color: #000000;">To už se někteří účastníci pomalu rozcházeli do blízkých smíchovských restaurací, vináren a hospůdek, aby si zase po delší době popovídali s kamarády a známými. A už se také pochopitelně spřádaly plány na účast při dalším dějství oslav, na jízdu <strong>vláčkem úzkokolejné Jindřichohradecké železnice v sobotu 26. dubna</strong>. Místenky jsou už díky mocné tiskové a internetové propagaci mezi členy ČSH a Hemojunioru beznadějně vyprodané, takže všechno slibuje opět řadu příjemných zážitků.</span></p>
<p style="text-align: justify;"><span style="color: #000000;">Počasí pochodu mimořádně přálo, program se vyvedl, podpořila ho hojná účast členů obou pořádajících institucí – ale zejména Hemojunioru – takže co víc si přát? Zbývá jen poděkovat za skvělou organizaci, finanční podporu celého podniku, nakupujícím za peníze za příležitostné zboží na webových stránkách a všem účastníkům, kteří do Prahy z jakékoliv vzdálenosti dorazili, za to, že přišli.</span></p>
<p style="text-align: center;"><code>[widgetkit id=64]</code></p>