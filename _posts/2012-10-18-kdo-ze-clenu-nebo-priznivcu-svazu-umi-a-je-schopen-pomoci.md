---
author: Martin Bohůn
category: Články
date: 2012-10-18 10:50:40
excerpt: "Během pomalu končícího roku se náš svaz dostal do velkých potíží \nDlouholetý
  a nesmírně erudovaný člen Rady ČSH, který má na starosti ekonomický život, je dlouhodobě
  vážně nemocný a nemůže svou práci vykonávat Řídicí orgán svazu proto naléhavě hledá
  okamžitou náhradu"
featured-image: images/symboly/otaznik.jpg
joomla_id: 113
joomla_url: kdo-ze-clenu-nebo-priznivcu-svazu-umi-a-je-schopen-pomoci
layout: post
title: Kdo ze členů nebo příznivců svazu umí a je schopen pomoci?
---

<h4 style="margin-bottom: 0cm; text-align: justify;"><img src="images/symboly/otaznik.jpg" border="0" width="150" height="90" style="float: left; margin: 0px 10px;" /><span style="color: #000000;">Během pomalu končícího roku se náš svaz dostal do velkých potíží. </span></h4>
<p style="margin-bottom: 0cm; text-align: justify;"><span style="color: #000000;">Dlouholetý a nesmírně erudovaný člen Rady ČSH, který má na starosti ekonomický život, je dlouhodobě vážně nemocný a nemůže svou práci vykonávat. Řídicí orgán svazu proto naléhavě hledá okamžitou náhradu.</span></p>

<p style="margin-bottom: 0cm;"><span style="color: #000000;">Nutně potřebujeme navázat spolupráci se zkušeným ekonomem znalým účetnictví a dalších záležitostí týkajících se financí. Nejlépe s někým, kdo má už za sebou účtování nějaké neziskové organizace, případně jakékoliv účetnické vědomosti. Agenda svazu není příliš rozsáhlá, ale musí se řídit pravidly, jež stanoví zákony a další právní a ekonomické předpisy.</span></p>
<p style="margin-bottom: 0cm;"><span style="color: #000000;">Pokud by mohl kdokoliv ze čtenářů tohoto článku pomoci, bude jeho aktivita s vděčností přijata. Kdo rychle dává – dvakrát dává, praví staré české přísloví a v tomto případě to platí mnohonásobně. Celý život svazu je ochromený, protože jak známo, dobré účty dělají dobré přátele a svaz chce mít výhradně dobré přátele. Z řad členů, státních a dalších orgánů, sponzorů – prostě všech.</span></p>
<p style="margin-bottom: 0cm;"><span style="color: #000000;">Prosíme – kdo můžete, pomozte. Taková práce je samozřejmě honorovaná, jde i vhodnou příležitost si svými dovednostmi přivydělat. Pokud kdokoliv z vás vidí jakoukoliv možnost, kontaktujte prosím<strong> <a href="index.php/cs/accordion-a/rada-csh" target="_blank" title="Rada ČSH">Radu ČSH</a> </strong>co nejdříve.</span></p>