---
layout: post
title: Zákon o transformaci občanských sdružení
joomla_id: 126
joomla_url: zakon-o-transformaci-obcanskych-sdruzeni
date: 2012-12-07 14:54:01.000000000 +01:00
author: Martin Bohůn
excerpt: "<h4><span style=\"color: #000000;\"><img src=\"images/symboly/cary.jpg\"
  border=\"0\" width=\"150\" height=\"90\" style=\"float: left; margin-left: 10px;
  margin-right: 10px;\" />Zákon o transformaci občanských sdružení na obecně prospěšné
  společnosti zamířil do Senátu.</span></h4>\r\n<p style=\"text-align: justify;\"><span
  style=\"color: #000000;\">Nový zákon, s nímž dnes vyslovila souhlas poslanecká sněmovna,
  se úzce dotkne i našeho svazu. Pro neziskové organizace je právní forma občanských
  sdružení vzhledem k jejich činnosti, například v sociální sféře, nevýhodná, doposud
  ale neměly možnost přijmout jinou právní formu bez ztráty své historie.</span></p>"
category: Ostatní
---
<h4><span style="color: #000000;"><img src="images/symboly/cary.jpg" border="0" width="150" height="90" style="float: left; margin-left: 10px; margin-right: 10px;" />Zákon o transformaci občanských sdružení na obecně prospěšné společnosti zamířil do Senátu.</span></h4>
<p style="text-align: justify;"><span style="color: #000000;">Nový zákon, s nímž dnes vyslovila souhlas poslanecká sněmovna, se úzce dotkne i našeho svazu. Pro neziskové organizace je právní forma občanských sdružení vzhledem k jejich činnosti, například v sociální sféře, nevýhodná, doposud ale neměly možnost přijmout jinou právní formu bez ztráty své historie.</span></p>

<p style="text-align: justify;"><span style="color: #000000;">Zatímco totiž zákon o sdružování, kterým se mnoho organizací řídí, požaduje, aby své služby poskytovaly pouze svým členům, v praxi provozují hospice, stacionáře pro lidi s handicapem nebo pečují o vozíčkáře a poskytují své sociální a zdravotní služby širokému okruhu klientů. Podle dosavadní legislativy ale neměly možnost změnit své stanovy ani právní formu a byly prakticky nuceny obcházet zákon, protože klienti těchto organizací logicky nemohou být považováni za členy občanského sdružení. Pokud se budou moci transformovat v obecně prospěšné společnosti, získají mimo jiné nové možnosti obstarávat finanční prostředky na svůj provoz z jiných než státních zdrojů. Mnoho dárců totiž upřednostňuje spolupráci s obecně prospěšnými organizacemi, jejichž fungování je přísněji upraveno a může být považováno za transparentnější, než je tomu u občanských sdružení.</span></p>
<p style="text-align: justify;"><span style="color: #000000;">Návrh zákona o změně právní formy občanského sdružení na obecně prospěšnou společnost v poslanecké sněmovně podali ve spolupráci se zástupci neziskového sektoru koaliční poslanci v čele s členkou Výboru pro sociální politiku Lenkou Kohoutovou. Zákon má v praxi umožnit občanským sdružením, která o to hlasy všech svých členů projeví zájem, změnit právní formu na obecně prospěšnou společnost. Pokud s ním vysloví souhlas i horní komora a prezident, nabude účinnosti na počátku roku 2013.</span></p>
