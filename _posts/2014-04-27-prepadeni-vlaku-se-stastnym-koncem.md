---
author: Martin Bohůn
category: Oslavy Světového dne hemofilie
date: 2014-04-27 16:56:34
excerpt: 'Závěr dubna patří již tradičně oslavám Světového dne hemofilie V letošním
  roce probíhaly oslavy ve větším stylu než obvykle, neboť byly zahájeny již benefiční
  akcí v Praze konanou přímo 17 dubna Informaci o průběhu jsme již přinesli, můžete
  si ji připomenout zde

  Druhá část oslav pak proběhla v sobotu 264 jak jinak, než za účasti členů ČSH tak
  i Hemojunioru Protože některým členům jedné či druhé organizace zřejmě závažné důvody
  neumožnily zúčastnit se této akce (jak jinak si vysvětlit to, že se někdo dobrovolně
  vzdá účasti na této mimořádně vydařené oslavě), přinášíme krátkou zprávu o jejím
  průběhu'
featured-image: images/uvodnik-clanku-foto/titulka.jpg
joomla_id: 186
joomla_url: prepadeni-vlaku-se-stastnym-koncem
layout: post
title: Přepadení vlaku se šťastným koncem
---

<h4 style="text-align: justify;">
 <span style="color: #000000;">
  <span style="font-size: 1em;">
   <img border="0" height="97" src="{{ site.baseurl }}/images/uvodnik-clanku-foto/titulka.jpg" style="float: left; margin-left: 10px; margin-right: 10px;" width="168"/>
   Závěr dubna patří již tradičně oslavám Světového dne hemofilie. V letošním roce probíhaly oslavy ve větším stylu než obvykle, neboť byly zahájeny již benefiční akcí v Praze konanou přímo 17. dubna. Informaci o průběhu jsme již přinesli, můžete si ji připomenout
  </span>
  <a href="index.php/cs/clanky/185-andelsky-happening" style="font-size: 1em;" title="Andělský happening">
   zde
  </a>
  <span style="font-size: 1em;">
   .
  </span>
 </span>
</h4>
<p style="text-align: justify;">
 <span style="color: #000000;">
  Druhá část oslav pak proběhla v sobotu 26.4. jak jinak, než za účasti členů ČSH tak i Hemojunioru. Protože některým členům jedné či druhé organizace zřejmě závažné důvody neumožnily zúčastnit se této akce (jak jinak si vysvětlit to, že se někdo dobrovolně vzdá účasti na této mimořádně vydařené oslavě), přinášíme krátkou zprávu o jejím průběhu.
 </span>
</p>
<p style="text-align: justify;">
 <span style="text-align: justify; color: #000000;">
  Sraz jsme si dali na nádraží v Jindřichově Hradci. To je zajímavé tím, že mimo tradiční vlaky jsou z něj vypravovány i soupravy na úzkokolejnou trať, která zde začíná. Tuto trať se podařilo zachovat v provozu díky nadšeným fanouškům železniční dopravy a slouží dnes nejen jako turistická atrakce, ale stále plní i funkci dopravního prostředku pro lidi žijící v okolí. Pro nás byl na nádraží přichystán speciální vlak skládající se z historických vagónů a krásné parní lokomotivy s označením U 37.0, která fungovala stejně dobře, jako když byla před 116 lety vyrobena.
 </span>
</p>
<p style="text-align: justify;">
 <span style="color: #000000;">
  Po přivítání ze strany místopředsedy ČSH Martina Bohůna a zástupců sponzora, společnosti
  <strong>
   Novo Nordisk
  </strong>
  , jsme mohli konečně nastoupit do vlaku a vydat se v souladu se sloganem letošního ročníku plnou parou vpřed. Již v průběhu cesty pro nás bylo přichystáno občerstvení v restauračním voze. Celou cestu nás také doprovázela milá paní průvodčí, která nám v průběhu cesty povídala o historii jindřichohradeckých úzkokolejek a o místech, kterými jsme zrovna projížděli.
 </span>
</p>
<p style="text-align: justify;">
 <span style="color: #000000;">
  První zastávkou vlaku byl Kunžak-Lomy, kde však na vlak číhala banda ozbrojených banditů. Ti z vlaku vyhnali všechny cestující a vytáhli z našeho středu Vojtu Horníka, kterého nejprve přivázali ke kůlu. Potom jej odvázali a přivázaného za koněm odvlekli mimo náš dohled. Za chvíli se ovšem Vojta vrátil – a k našemu překvapení již sám byl na koni. Po jeho hrdinném kousku potom dostaly příležitost děti, aby se na koních zkrotlých banditů také povozily. To také s velkým nadšením všechny využily.
 </span>
</p>
<p style="text-align: justify;">
 <span style="color: #000000;">
  Po této zastávce jsme nastoupili zpět do vlaku a vydali se vstříc naší cílové stanici Hůrky. Cestou jsme viděli památnou stanici Kaproun, kde došlo v roce 1900 k politováníhodné události – necitlivý vlakový personál zde provedl tzv. detrainizaci (násilné vystoupení z vlaku) národního všeuměla Járy Cimrmana, když bez platné jízdenky cestoval z Vídně do Prahy. Na památku této události je nyní na místě památník zachycující mistra těsně po vyhození z vlaku.
 </span>
</p>
<p style="text-align: justify;">
 <span style="color: #000000;">
  Kolem jedné hodiny jsme dorazili do cílové stanice. Tam už pro nás bylo připraveno pohoštění a naražený sud piva, který jsme i přes úpornou snahu nedokázali do odjezdu vyprázdnit. Pro děti a hravé dospělé byla na místě připravena pohádková stezka lesem, v jejímž průběhu plnili účastníci různé úkoly a sbírali razítka. S velkým úspěchem se u menších účastníků setkal také nafukovací skákací hrad. Kdo si zrovna nehrál či nejedl, mohl se zabývat tvůrčí činností. V balíčku, který každý účastník dostal při registraci, totiž bylo tričko s natištěným vláčkem a fixy, kterými si ho každý mohl vybarvit podle své fantazie.
 </span>
</p>
<p style="text-align: justify;">
 <span style="color: #000000;">
  Ve čtyři hodiny jsme pak všichni nastoupili zpět do vlaku, který na nás ve stanici celou dobu čekal, a vydali se na zpáteční cestu. Ta již probíhala rychleji, ovšem i zde nás čekalo malé překvapení. Za vyplněný dotazník byl každý cestující oceněn zlatou medailí. Když jsme tedy dorazili zpět do Jindřichova Hradce, všichni jsme se oprávněně cítili jako vítězové.
 </span>
</p>
<p style="text-align: center;">
 <span>
  [widgetkit id=67]
 </span>
</p>
<p style="text-align: justify;">
 <span style="color: #000000;">
  Rádi bychom poděkovali všem organizátorům i společnosti Novo Nordisk, bez jejíž podpory by se tato akce nemohla uskutečnit. Jsme moc rádi, že se konají tyto akce, kde se všichni nejen pobaví, ale také dostanou příležitost podělit se s ostatními o své zkušenosti s životem s poruchou srážlivosti krve. Doufáme, že i další členové našich svazů to cítí podobně a těšíme se na setkání s nimi, například na rekondičním pobytu pro dospělé v Lednici či na dětském táboře, který se letos bude poprvé konat na Vysočině.
 </span>
</p>
<p style="text-align: justify;">
 <span style="color: #000000;">
  <strong>
   Text:
  </strong>
  <em>
   Anastassiya a Martin Zidkovi
   <br/>
  </em>
 </span>
 <strong style="text-align: left;">
  <span style="color: #000000;">
   Foto:
  </span>
 </strong>
 <span style="color: #000000;">
  <em style="text-align: left;">
   Monika a Zdenek Vojkůvkovi, Kačka Kuráková, Renata Lacinová
  </em>
 </span>
</p>
<p style="text-align: center;">
 <span style="color: #000000;">
  <span>
   [widgetkit id=66]
  </span>
 </span>
</p>