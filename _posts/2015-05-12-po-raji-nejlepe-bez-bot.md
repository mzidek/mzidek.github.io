---
author: Martin Bohůn
category: Oslavy Světového dne hemofilie
date: 2015-05-12 08:21:07
excerpt: 'Vrcholem oslav Světového dne hemofilie bylo bezesporu setkání členů svazu
  i Hemojunioru v zážitkovém parku Zeměráj

  Středověká vesnice poblíž Orlické přehrady ožila poslední dubnovou sobotu více než
  stopadesátí účastníky, jimž se na pozemku o velikosti devíti hektarů naskytlo několik
  nevšedních zážitků Nejenom děti si mohly vyzkoušet, jak se vyrábí látka z vlny a
  lnu, roztočit hrnčířský kruh, nebo jak se spalo v chatrčích ve 12 století V archeologickém
  nalezišti jsme proséváním písku našli střepy nádob, kosti, mince, šperky a korálky
  z náhrdelníků a mohli si některé nechat jako suvenýr'
featured-image: images/fotogalerie/hemofilicke-dny/zemeraj-2015/26.jpg
joomla_id: 230
joomla_url: po-raji-nejlepe-bez-bot
layout: post
title: Po ráji nejlépe bez bot
---

<h4 style="text-align: justify;">
 <span style="color: #000000;">
  <span style="font-size: 1em;">
   <img border="0" height="100" src="{{ site.baseurl }}/images/fotogalerie/hemofilicke-dny/zemeraj-2015/26.jpg" style="float: left; margin-left: 10px; margin-right: 10px;" width="168"/>
   Vrcholem oslav Světového dne hemofilie bylo bezesporu setkání členů svazu i Hemojunioru v zážitkovém parku Zeměráj.
  </span>
 </span>
</h4>
<p style="text-align: justify;">
 <span style="color: #000000;">
  Středověká vesnice poblíž Orlické přehrady ožila poslední dubnovou sobotu více než stopadesátí účastníky, jimž se na pozemku o velikosti devíti hektarů naskytlo několik nevšedních zážitků. Nejenom děti si mohly vyzkoušet, jak se vyrábí látka z vlny a lnu, roztočit hrnčířský kruh, nebo jak se spalo v chatrčích ve 12 století. V archeologickém nalezišti jsme proséváním písku našli střepy nádob, kosti, mince, šperky a korálky z náhrdelníků a mohli si některé nechat jako suvenýr.
 </span>
</p>
<p style="text-align: justify;">
 <span style="color: #000000;">
  Ještě před cestou za pokladem a dobrodružstvím dostali všichni mapu s programem a něco drobného k zakousnutí. U některých stanovišť a v hospůdce s občerstvením vyžadují platbu tak zvanými „smíšky.“ Ani na ty jsme nezapomněli a vybavili místní měnou nesoucí název podle zdejšího rybníka, každého účastníka. A pokud někomu přeci jen došla, mohl si ji vyměnit v místní směnárně za příznivý kurz 1 Smíšek = 10,- Kč.
 </span>
</p>
<p style="text-align: justify;">
 <span style="color: #000000;">
  V parku jsme strávili celý den a byl to relax nejen pro nohy procházkou na boso po cestě tvořené přírodními materiály, ale také řadou zábavných i poučných úkolů podél ní.
 </span>
</p>
<p style="text-align: justify;">
 <span style="color: #000000;">
  Půvabná krajina jihočeské přírody se nám ukázala v celé své kráse. Všude kolem pobíhaly ovce, kozy i slepice, rozkvetlé louky prohřívalo teplé jarní počasí a vydrželo nám až do setmění. Spokojenost zářila z očí dětem i dospělým. Přes složitý terén si někteří méně pohybliví našli čas na společné popovídání v místní hospůdce Pod Hrází u piva, výtečné medovině nebo dalších tradičních specialitách. I oběd tvořilo menu inspirované obdobím raného středověku.
 </span>
</p>
<p style="text-align: justify;">
 <span style="color: #000000;">
  A aby vypadaly oslavy jak se patří, nastala i slavnostní chvíle. Výroční cenu Českého svazu hemofiliků za rok 2014 převzala sestra dětské hematologie nemocnice v Motole Veronika Čepeláková, členka svazu i Hemojunioru a dlouholetá organizátorka táborů pro rodiny s dětmi. Veronice patří velké uznání a srdečné poděkování za spoustu záslužné a obětavé práce, kterou pro hemofiliky stále vynakládá.
 </span>
</p>
<p style="text-align: justify;">
 <span style="color: #000000;">
  Symbolem letošního Světového dne hemofilie byl strom – silný kmen s řadou větví a plodů symbolizujících košatost a pevnou oporu rodin všech, kdo s hemofilií žijí. Maketa takového stromu byla součástí i programu v Zeměráji a každý mohl přispět svým dílem fantazie k jejímu obohacení.
 </span>
</p>
<p style="text-align: justify;">
 <span style="color: #000000;">
  Po loňské jízdě vlakem Jindřichohradecké úzkokolejky byl návrat do Jižních Čech dobrou volbou, je ale na čase přesunout se jiným směrem. Několik nápadů se už sešlo a budeme se snažit mít při výběru stejně šťastnou ruku jako dosud. Rozhodující zásluhu na dosavadních programech má společnost Novo Nordisk, díky níž je můžeme vůbec každoročně připravovat.
 </span>
</p>
<p style="text-align: justify;">
 <span style="color: #000000;">
  Děkujeme.
 </span>
</p>
<p style="text-align: justify;">
 <span style="color: #000000;">
  <em>
   Foto: Kačka Kuráková a Renata Lacinová
  </em>
 </span>
</p>
<p style="text-align: center;">
 <span style="color: #000000;">
  <span>
   [widgetkit id=81]
  </span>
 </span>
</p>