---
author: Martin Bohůn
category: Články
date: 2015-01-30 10:21:14
excerpt: '

  Čínský list Global Times přinesl zprávu, že pekingský Institut průmyslových vztahů
  vyloučil 6 ledna ze studia jednadvacetiletého Zheng Qing, protože trpí hemofilií

  Teď už bývalý student chce údajně univerzitu zažalovat pro neoprávněnou diskriminaci
  Ta se brání poukazem na směrnici ministerstva školství z roku 2003, jež stanoví,
  že studenti mohou být pro závažné onemocnění krve, metabolizmu či revmatické potíže,
  odmítnuti

  Zheng Qing (není to jeho pravé jméno) přitom studuje žurnalistiku, kde mu hemofilie
  v ničem nebrání Právní zástupce studenta uvedl, že taková směrnice se může uplatnit
  jen v okamžiku, kdy někdo není schopen studia dokončit, anebo se sám o sebe starat

  „To rozhodně případ mého klienta není, ale univerzita na něj vyvíjela soustavný
  tlak už od září loňského roku,“ dodává právník Wang Qiushi, který žalobce před okresním
  soudem v Pekingu zastupuje Není ovšem vůbec jisté, zda soud vezme žalobu v úvahu

  Čína tak získala neslavný primát, protože ve světě žádný podobný případ zaznamenán
  nebyl Hemofilické organizace z mnoha zemí celého světa u čínských orgánů proti nesmyslně
  diskriminačnímu postupu univerzity protestují Připojily se i Český svaz hemofiliků
  a Hemojunior a zaslaly čínskému velvyslanectví v Praze protestní dopisy

  Také ČSH se připojil k mezinárodním protestům a zaslal čínskému velvyslanectví tento
  dopis'
featured-image: images/uvodnik-clanku-foto/cina.png
joomla_id: 218
joomla_url: diskriminace-cinskeho-studenta-s-hemofilii
layout: post
title: Diskriminace čínského studenta s hemofilií
---

<h4 style="text-align: justify;">
 <span style="color: #000000;">
  <img border="0" height="100" src="{{ site.baseurl }}/images/uvodnik-clanku-foto/cina.png" style="float: left; margin: 0px 10px;" width="165"/>
 </span>
</h4>
<h4 style="text-align: justify;">
 <span style="color: #000000;">
  <span style="color: #000000;">
   Čínský list Global Times přinesl
  </span>
  <strong style="font-size: 1em;">
   <a href="http://www.globaltimes.cn/content/903545.shtml" target="_blank" title="Global Times">
    zprávu
   </a>
  </strong>
  <span style="font-size: 1em;">
   ,
  </span>
  <span style="color: #000000;">
   že pekingský Institut průmyslových vztahů vyloučil 6. ledna ze studia jednadvacetiletého Zheng Qing, protože trpí hemofilií.
  </span>
 </span>
</h4>
<p style="text-align: justify;">
 <span style="color: #000000;">
  Teď už bývalý student chce údajně univerzitu zažalovat pro neoprávněnou diskriminaci. Ta se brání poukazem na směrnici ministerstva školství z roku 2003, jež stanoví, že studenti mohou být pro závažné onemocnění krve, metabolizmu či revmatické potíže, odmítnuti.
 </span>
</p>
<p style="text-align: justify;">
 <span style="color: #000000;">
  Zheng Qing (není to jeho pravé jméno) přitom studuje žurnalistiku, kde mu hemofilie v ničem nebrání. Právní zástupce studenta uvedl, že taková směrnice se může uplatnit jen v okamžiku, kdy někdo není schopen studia dokončit, anebo se sám o sebe starat.
 </span>
</p>
<p style="text-align: justify;">
 <span style="color: #000000;">
  „To rozhodně případ mého klienta není, ale univerzita na něj vyvíjela soustavný tlak už od září loňského roku,“ dodává právník Wang Qiushi, který žalobce před okresním soudem v Pekingu zastupuje. Není ovšem vůbec jisté, zda soud vezme žalobu v úvahu.
 </span>
</p>
<p style="text-align: justify;">
 <span style="color: #000000;">
  Čína tak získala neslavný primát, protože ve světě žádný podobný případ zaznamenán nebyl. Hemofilické organizace z mnoha zemí celého světa u čínských orgánů proti nesmyslně diskriminačnímu postupu univerzity protestují. Připojily se i Český svaz hemofiliků a Hemojunior a zaslaly čínskému velvyslanectví v Praze protestní dopisy.
 </span>
</p>
<p style="text-align: justify;">
 <span style="color: #000000;">
  Také ČSH se připojil k mezinárodním protestům a zaslal čínskému velvyslanectví
 </span>
 <span style="color: #000000;">
  <a href="images/dokumenty-pdf-doc/protest.pdf" target="_blank" title="Protestní dopis">
   <strong>
    tento dopis
   </strong>
  </a>
  .
 </span>
</p>