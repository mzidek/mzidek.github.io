---
author: Martin Bohůn
category: Aktuality sociální oblasti
date: 2012-12-03 20:44:13
excerpt: 'Vzhledem k přetrvávající nejistotě nejen pro všechny příjemce sociálních
  dávek, ale i držitelů průkazů ZTP a ZTP/P, snažíme se situaci kolem sKaret pro vás
  monitorovat a v případě, že by byly provedeny nějaké další legislativní úpravy spojené
  s výplatou sociálních dávek, budeme vás informovat prostřednictvím našeho webu

  Že se jedná o záležitosti pro nás velice závažné, dosvědčuje např činnost Bc Václava
  Krásy, předsedy Národní rady pro zdravotně postižené (NRZP), nebo Veřejného ochránce
  práv JUDr Varvařovského Na jejich internetových stránkách můžete získat další informace
  v této věci Jednou z posledních informací, kterou NRZP poskytlo je níže uvedený
  dopis Bc Krásy'
featured-image: images/uvodnik-clanku-foto/zaklad_lic.jpg
joomla_id: 125
joomla_url: skarty-nocni-mura-osob-se-zdravotnim-postizenim
layout: post
title: 'sKarty – „noční můra“ osob se zdravotním postižením '
---

<h4 style="text-align: justify;"><img src="images/uvodnik-clanku-foto/zaklad_lic.jpg" border="0" width="150" height="90" style="float: left; margin-left: 10px; margin-right: 10px;" /><span style="color: #000000;">Vzhledem k přetrvávající nejistotě nejen pro všechny příjemce sociálních dávek, ale i držitelů průkazů ZTP a ZTP/P, snažíme se situaci kolem sKaret pro vás monitorovat a v případě, že by byly provedeny nějaké další legislativní úpravy spojené s výplatou sociálních dávek, budeme vás informovat prostřednictvím našeho webu.</span></h4>
<p style="text-align: justify;"><span style="color: #000000;">Že se jedná o záležitosti pro nás velice závažné, dosvědčuje např. činnost Bc. Václava Krásy, předsedy Národní rady pro zdravotně postižené (NRZP), nebo Veřejného ochránce práv JUDr. Varvařovského. Na jejich internetových stránkách můžete získat další informace v této věci. Jednou z posledních informací, kterou NRZP poskytlo je níže uvedený dopis Bc. Krásy.</span></p>

<p style="text-align: justify;"><span style="color: #000000;"><em>Vážení přátelé,</em></span></p>
<p style="text-align: justify;"><span style="color: #000000;"><em>nadále probíhají jednání kolem sKarty. Předsednictvo NRZP ČR se tímto tématem zabývalo na svém pátečním jednání a konstatovalo, že problematika sKaret je věcí zásadní, a že nemůžeme souhlasit s tím, aby tento systém byl trvale uveden v život. Při analýzách jsme došli k dalšímu poznatku, který je velmi důležitý. Úřady práce předávají osobní údaje jednotlivých osob, které jsou příjemci dávek sociální péče (státní sociální podpora, podpora v nezaměstnanosti, hmotná nouze a dávek pro OZP) České spořitelně a.s., aniž by měly souhlas těchto osob jejich osobní údaje předávat komerčnímu subjektu. Přitom jakékoliv nakládání s osobními údaji občana musí být vždy písemně stvrzeno jeho podpisem nebo musí být stanoveno zákonem. Určitě si většina z Vás vzpomene, že pokud jde k lékaři, musí podepsat souhlas s nakládání s osobními údaji. Je nepřijatelné, aby ÚP volně nakládal s našimi osobními údaji bez našeho souhlasu. Když ÚP vyzve občana k převzetí sKarty, tak již jsou dávno předány osobní údaje České spořitelně, a to bez našeho souhlasu. Proto Vás vyzývám, abychom společně všichni, a to samozřejmě jednotlivě, napsali na své Úřady práce dopis, ve kterém uvedeme, že nedáváme souhlas k tomu, aby ÚP naše osobní údaje předal jinému komerčnímu subjektu, a tudíž i České spořitelně a.s. Nejlépe bude, když takový dopis pošlete doporučeně, nebo předáte na podatelně úřadu s tím, že si necháte potvrdit kopii. Pokud Vás ÚP po tomto prohlášení vyzve k převzetí sKarty, tak je jednoznačné, že porušil zákon, a tudíž je možné jej bez problémů žalovat. Text dopisu by měl být takovýto: „Já……jméno…..Vám sděluji, že nesouhlasím s tím, aby moje osobní údaje byly z Vašeho úřadu poskytnuty dalšímu komerčnímu subjektu – České spořitelně a.s.“ Dále stačí napsat jméno, adresu a nejlépe bude rodné číslo. Takový dopis je potřeba samozřejmě podepsat vlastní rukou. Za děti a osoby zbavené způsobilosti k právním úkonům mohou tento dopis samozřejmě podepsat zákonní zástupci. Trošku složitější je situace u těch osob, které nově žádají o nějakou dávku nebo průkazku ZTP. Ty by toto prohlášení měly dát již při podávání žádosti.</em></span></p>
<p style="text-align: justify;"><span style="color: #000000;"><em>Vážení přátelé,</em></span></p>
<p style="text-align: justify;"><span style="color: #000000;"><em>doporučuji Vám, abyste neotáleli s tímto dopisem. Já osobně tak učiním hned dnes. Dopis adresujte na Váš ÚP nebo kontaktní místo ÚP.</em></span></p>
<p style="text-align: justify;"><span style="color: #000000;"><em>Přeji Vám všechno dobré</em></span></p>
<p style="text-align: justify;"><span style="color: #000000;"><em>S pozdravem</em></span><br /><span style="color: #000000;"><em>Bc. Václav Krása, předseda NRZP ČR</em></span></p>