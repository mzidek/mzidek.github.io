---
author: Martin Bohůn
category: Kampaň „Podporuji léčbu hemofilie“
date: 2015-04-24 18:06:08
excerpt: 'Jak už se stalo dobrým zvykem, scházejí se v dubnu na celém světě všichni,
  kdo si chtějí připomenout Světový den hemofilie

  Připadá na sedmnáctý den měsíce a je příležitostí k mnoha zajímavým  podnikům, 
  některé pamětihodnosti světových metropolí se dokonce oblékají do červené Nejinak
  je tomu i u nás V uplynulých dnech byla hemofilie hlavním tématem některých společenských
  a sportovních událostí'
featured-image: images/uvodnik-clanku-foto/kampan_0%201024x683.jpg
joomla_id: 229
joomla_url: duben-patri-hemofilikum
layout: post
title: Duben patří hemofilikům
---

<h4 style="text-align: justify;"><img src="images/uvodnik-clanku-foto/kampan_0%201024x683.jpg" border="0" width="168" height="100" style="float: left; margin-left: 10px; margin-right: 10px;" /><span style="color: #000000;">Jak už se stalo dobrým zvykem, scházejí se v dubnu na celém světě všichni, kdo si chtějí připomenout Světový den hemofilie.</span></h4>
<p style="text-align: justify;"><span style="color: #000000;">Připadá na sedmnáctý den měsíce a je příležitostí k mnoha zajímavým  podnikům,  některé pamětihodnosti světových metropolí se dokonce oblékají do červené. Nejinak je tomu i u nás. V uplynulých dnech byla hemofilie hlavním tématem některých společenských a sportovních událostí.</span></p>

<p style="text-align: justify;"><span style="color: #000000;">Den před vyvrcholením kampaně na podporu hemofiliků se v Žižkovském divadle Járy Cimrmana uskutečnil dlouho připravovaný benefiční koncert spojený se křtem CD "Honza Roušar a hosté – věnováno Českému svazu hemofiliků." Honza Roušar, rovněž hemofilik, na projektu pracoval více než dva roky a zapojil do něj mnoho umělců. Texty se na tvorbě podíleli mimo jiné Miloň Čepelka, Ester Kočičková nebo Jarmila Moosová, kromě Honzy Roušara  je interpretují i Ondřej Ruml, Eva Dvořáková, Ivana Korolovoá, Martina Trchová , Naďa Válová, Jakub Hübner, Ruda z Ostravy a Václav Tobrman. Posledně dva jmenovaní  večer současně moderovali.</span></p>
<p style="text-align: justify;"><span style="color: #000000;">Velmi povedený večer zakončil  domácí Miloň Čepelka a CD pokřtil.  Vedení divadla vyšlo projektu vstříc a nabídlo jen symbolický nájem. Tím se stalo  sponzorem, za což mu patří velké uznání. Obrovský dík patří umělcům, kteří se na CD a koncertu podíleli,  především Honzovi Roušarovi, ale i všem dalším partnerům projektu.</span></p>
<p style="text-align: justify;"><span style="color: #000000;">V případě zájmu můžete projekt koupí CD podpořit i vy. Kontaktujte nás na</span> <a href="mailto:info@hemofilici.cz" target="_blank">info@hemofilici.cz</a>, <span style="color: #000000;">a my vám disk za cenu 250,- Kč + poštovné pošleme. Koupit CD bude možné také na dalších akcích svazu, ten  výtěžek z koncertu a prodeje CD dostane.</span></p>
<p style="text-align: center;"><code>[widgetkit id=79]</code></p>
<p style="text-align: justify;"><span style="color: #000000;">Červenou barvou zazářil v sobotu sportovní areál fotbalového klubu Dukla Praha. Aprílové počasí si s námi doslova zahrávalo, s venkovními teplotami je to nyní jako na houpačce. I přes chladné počasí si na stadion Juliska našlo cestu hojné množství účastníků všech věkových kategorií, pohled na travnatou plochu vybízel k využití některé z aktivit.</span></p>
<p style="text-align: justify;"><span style="color: #000000;">Až do výkopu utkání FK Dukla Praha - Baumit Jablonec se místní tréninkové hřiště hemžilo dětmi i dospělými. Ve stáncích s občerstvením bylo možné uhasit žízeň nápoji sodastream, "Původní české pouliční bistro" přijelo s nabídkou skvělých hot dogů a pro mlsné byla k ochutnání cukrová vata.</span></p>
<p style="text-align: justify;"><span style="color: #000000;">Jakmile se nad stadionem objevily desítky červených balónků, nabrali účastníci směr tribuny, aby ulovili autogram od některého ze známých sportovců. Setkat se mohli například s fotbalisty Dukly Michaelem Krmenčíkem, Néstorem Albiahem či atletem Ladislavem Prášilem nebo legendou Věrou Čáslavskou.</span></p>
<p style="text-align: justify;"><span style="color: #000000;">Mezitím už se na hřišti rozcvičovali aktéři fotbalového klání a vše se připravovalo k slavnostními vyvrcholení kampaně „Podporuji léčbu hemofilie“. Jedenáct malých sportovců se obléklo do trička s logem kampaně a doprovodilo fotbalisty Dukly na hřiště. Těsně před zahajovacím hvizdem převzali zástupci ČSH a Hemojunioru šek na 40 000,- Kč, celkový výtěžek z prodeje benefičních předmětů.  </span></p>
<p style="text-align: justify;"><span style="color: #000000;">Pokud jste se také zúčastnili, prosíme Vás o vyplnění <a href="https://www.surveymonkey.com/r/7F97D5N" title="Dotazník">krátkého dotazníku</a>. Můžete v něm vyjádřit své názory a návrhy, pro nás velmi důležité. </span></p>
<p style="text-align: justify;"><span style="color: #000000;">Letos pokračujeme s prodejem benefičních produktů do vyprodání zásob. Stále nás můžete podpořit na</span> <a href="http://podporujihemofiliky.cz/e-shop" target="_blank">http://podporujihemofiliky.cz/e-shop</a></p>
<p style="text-align: center;"><code>[widgetkit id=80]</code></p>