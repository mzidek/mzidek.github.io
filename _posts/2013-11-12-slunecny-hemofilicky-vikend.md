---
author: Martin Bohůn
category: 'Workshopy '
date: 2013-11-12 10:58:59
excerpt: 'Druhý listopadový víkend patřil všem, kteří se chtěli dozvědět novinky v léčbě
  hemofilie

  Především získat informace o aktuálních změnách v sociální oblasti nebo poznat důležitost
  psychologického poradenství při zvládání problematiky tohoto onemocnění anebo se
  setkat s přáteli a vyměnit si zkušenosti navzájem'
featured-image: images/fotogalerie/workshopy/jezerka/jezerka_hotel.jpg
joomla_id: 174
joomla_url: slunecny-hemofilicky-vikend
layout: post
title: Slunečný hemofilický víkend
---

<h4 style="text-align: justify;">
 <img border="0" height="90" src="{{ site.baseurl }}/images/fotogalerie/workshopy/jezerka/jezerka_hotel.jpg" style="float: left; margin-left: 10px; margin-right: 10px;" width="150"/>
 <span style="color: #000000;">
  Druhý listopadový víkend patřil všem, kteří se chtěli dozvědět novinky v léčbě hemofilie.
 </span>
</h4>
<p style="text-align: justify;">
 <span style="color: #000000;">
  Především získat informace o aktuálních změnách v sociální oblasti nebo poznat důležitost psychologického poradenství při zvládání problematiky tohoto onemocnění anebo se setkat s přáteli a vyměnit si zkušenosti navzájem.
 </span>
</p>
<p style="text-align: justify;">
 <span style="color: #000000;">
  Do příjemného prostředí hotelu Jezerka na břehu sečské přehrady přijalo pozvání na sedm desítek členů organizací Českého svazu hemofiliků a Hemojunioru, jejich rodinných příslušníků a partnerů. Jak zmínil v úvodu Vladimír Dolejš, předseda ČSH, jednalo se o dosud největší společnou akci a nyní již můžeme říci, že velmi zdařilou.
 </span>
</p>
<p style="text-align: justify;">
 <span style="color: #000000;">
  Nabitý program provázel účastníky celé dva dny. Po úvodní přednášce na téma „Profylaxe od narození do pozdního věku“ měli možnost se seznámit se zásadními změnami v sociální péči o osoby se zdravotním postižením v příštím roce a v roce 2015. Úvodní blok zakončilo téma z oblasti psychologického poradenství. Přednášky zaujaly účastníky natolik, že souhlasili i se zkrácením přestávky, aby mohl být dán větší prostor diskuzi a dotazům v následujících workshopech. Všichni tak měli možnost probrat to, co je zajímalo nejen s přítomnými odborníky, ale i mezi sebou navzájem.
 </span>
</p>
<p>
 <iframe frameborder="0" height="315" src="http://www.youtube.com/embed/UMJzto5dtQc" style="display: block; margin-left: auto; margin-right: auto;" width="560">
 </iframe>
</p>
<p style="text-align: justify;">
 <span style="color: #000000;">
  Diskuze pak pokračovala samozřejmě i po skončení oficiální části, ať již při sportovních výkonech na bowlingu nebo ve velice příjemném prostředí místního wellness centra. Organizátoři akce mysleli i na naše nejmenší. Aby rodiče mohli bez starostí o ně absolvovat celý program, zastoupily je na potřebnou dobu „chůvy“, které dětem vytvořily zajímavý program v místním dětském koutku.
 </span>
</p>
<p style="text-align: justify;">
 <span style="color: #000000;">
  Na víkendový pobyt se podařilo zajistit i zkušené fyzioterapeutky, které se pravidelně účastní rekondičních pobytů pořádaných ČSH a které, ať již odbornou konzultací nebo cvičením, také přispěly ke zdařilému pobytu všech účastníků v Železných horách.
 </span>
</p>
<p style="text-align: justify;">
 <span style="color: #000000;">
  Setkání v příjemném prostředí hotelu Jezerka mohl zorganizovat Český svaz hemofiliků ve spolupráci s organizací Hemojunior především díky finanční podpoře společnosti Baxter.
 </span>
</p>
<p style="text-align: center;">
 <span style="color: #000000;">
  <span>
   [widgetkit id=60]
  </span>
  <br/>
 </span>
</p>