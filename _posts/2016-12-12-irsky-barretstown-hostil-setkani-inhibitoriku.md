---
author: Martin Bohůn
category: Články
date: 2016-12-12 06:22:34
excerpt: 'Ve dnech 1-4122016 se v Irsku uskutečnila první konference inhibitoriků
  pod záštitou EHC (European Haemophilia Consortium) Místem konání byl areál dětského
  tábora Barretstown (hrabství Kildare), který založil americký herec Paul Newman
  v roce 1994 https://wwwbarretstownorg/

  Celkem se konference zúčastnilo 125 dospělých i dětí z 28 zemí Vedle hemofiliků
  a jejich doprovodu byli přítomni organizátoři z řad EHC, přednášející, dobrovolníci
  a zástupci sponzorů'
featured-image: images/fotogalerie/ostatni/Barretstown/barretstown%20-%20zmek%20ve%20dne.jpg
joomla_id: 285
joomla_url: irsky-barretstown-hostil-setkani-inhibitoriku
layout: post
title: Irský Barretstown hostil setkání inhibitoriků
---

<h4 style="text-align: justify;">
 <span style="color: #000000;">
  <img border="0" height="100" src="{{ site.baseurl }}/images/fotogalerie/ostatni/Barretstown/barretstown%20-%20zmek%20ve%20dne.jpg" style="float: left; margin-left: 10px; margin-right: 10px;" width="168"/>
  Ve dnech 1.-4.12.2016 se v Irsku uskutečnila první konference inhibitoriků pod záštitou EHC (European Haemophilia Consortium). Místem konání byl areál dětského tábora Barretstown (hrabství Kildare), který založil americký herec Paul Newman v roce 1994
 </span>
 <a href="https://www.barretstown.org/" target="_blank">
  https://www.barretstown.org/
 </a>
 .
</h4>
<p style="text-align: justify;">
 <span style="color: #000000;">
  Celkem se konference zúčastnilo 125 dospělých i dětí z 28 zemí. Vedle hemofiliků a jejich doprovodu byli přítomni organizátoři z řad EHC, přednášející, dobrovolníci a zástupci sponzorů.
 </span>
</p>
<p style="text-align: justify;">
 <span style="color: #000000;">
  Naše výprava ve složení Tomáš Pekař, Lenka Pekařová, Honza Půček, Tomáš Chad a Petra Chadová přiletěla do Dublinu ve čtvrtek odpoledne. Ještě na letišti jsme se potkali s Mgr. Petrou Bučkovou z fakultní nemocnice v Brně, jež se účastnila konference jako přednášející na téma "management bolesti". Cesta do tábora trvala mikrobusem necelou hodinku, v průběhu které jsme měli možnost si prohlédnout krásný irský venkov se spoustou ovcí a aklimatizovat se na jízdu vlevo - opravdovým zážitkem pak byly kruhové objezdy. Po příjezdu do areálu jsme byli mile přivítáni (kromě jiných zejména Jo Eerens a Amanda Bok z EHC) – a ubytováni do "cottages", ze kterých se k naší úlevě vyklubaly malé bungalovy s několika ložnicemi, bezbariérovými koupelnami a společnou místností s krbem.
 </span>
</p>
<p style="text-align: justify;">
 <span style="color: #000000;">
  Organizátoři se vskutku činili a tak byl program celé konference perfektně zorganizován i s ohledem na potřeby dětí, které měly možnost zapojit se do aktivit odpovídajících jejich věku (např. rybaření, střílení z luku, hledání pokladu, atd.) a umožnit dospělým se soustředit na opravdu nabitý program. Všichni účastníci byli rozděleni do několika skupin, aby bylo možné efektivní zapojení všech do programu.
 </span>
</p>
<p style="text-align: justify;">
 <span style="color: #000000;">
  Dopolední část se sestávala z přednášek na aktuální témata v oblasti léčby hemofiliků s inhibitorem a workshopů, které umožnily účastníkům podívat se na své problémy z jiného úhlu pohledu a osvojit si celou řadu poznatků a praktických rad z oblasti fyzioterapie a zvládání chronických bolestí. Prezentace ze všech přednášek a workshopů v elektronické podobě zašle EHC co nejdříve, aby bylo možné zprostředkovat tyto nejnovější poznatky všem zájemcům.
 </span>
</p>
<p style="text-align: justify;">
 <span style="color: #000000;">
  Odpolední část programu zahajoval po obědě blok volnočasových aktivit pro všechny účastníky (jízda na koni, lezecká stěna, minigolf, tvořivé dílny, atd.), který následovaly tzv. "peer-to-peer sessions", kdy měli účastníci možnost se blíže poznat a předat si navzájem své poznatky a zkušenosti. Poslední aktivitou před večeří byly tzv. "home groups“, ve kterých  měli účastníci v užším kolektivu příležitost zhodnotit svoje dojmy a zážitky z celého dne. Bylo až neuvěřitelné, v jak krátkém čase se dokázali lidé bez ohledu na národnost a věk otevřít, podělit se s ostatními o svoje problémy a starosti a najít k sobě cestu.
 </span>
</p>
<p style="text-align: center;">
 <span style="color: #000000;">
  <img alt="" border="0" height="503" src="{{ site.baseurl }}/images/fotogalerie/ostatni/Barretstown/astnc.jpg" width="754"/>
  <br/>
 </span>
</p>
<p style="text-align: justify;">
 <span style="color: #000000;">
  V pátek večer byl promítán film „Haemophilia Stories“, který natočil ve spolupráci s EHC režisér Goran Kapetanovič. Film mapuje život hemofiliků napříč Evropou a poukazuje na propastné rozdíly v úrovni léčby mezi západem a východem. Po shlédnutí tohoto filmu člověk teprve docení kvalitu péče, jíž se nám dostává v České republice! Jak se říká, jeden obraz je více než tisíc slov. Celý film je možné shlédnout na
 </span>
 <strong>
  <a href="http://haemophiliastories.eu/" target="_blank">
   http://haemophiliastories.eu/
  </a>
 </strong>
 .
</p>
<p style="text-align: justify;">
 <span style="color: #000000;">
  Sobotní večer se nesl v přátelském duchu s autentickou irskou atmosférou, kterou navodilo hudební duo. Symbolickým završením kongresu bylo společné foto účastníků a „pamětní archy“ (papír s fotkou a jménem pro každého účastníka nebo rodinu), na které mohli ostatní napsat vzkaz a podpořit tak své nové známé.
 </span>
</p>
<p style="text-align: justify;">
 <span style="color: #000000;">
  V neděli ráno před odjezdem na letiště proběhlo ještě krátké natáčení pro další film Gorana Kapetanoviče, který bude pojednávat čistě o pacientech s inhibitorem. Tomáš a Lenka Pekařovi a Honza ochotně poskytli rozhovor a už jsme vyrazili. Přes drobné zpoždění proběhla cesta do Prahy v pořádku, pouze nad Prahou jsme kvůli mlze – která by se dala krájet – třikrát zakroužili a bezpečně přistáli.
 </span>
</p>
<p style="text-align: justify;">
 <span style="color: #000000;">
  Závěrem si dovolím jménem všech říci, že tento kongres byl pro nás silným a obohacujícím zážitkem, který do určité míry změnil náš způsob nahlížení na komunitu hemofiliků (nejen) s inhibitorem. Myslím, že česká výprava dělala oběma svazům čest a věřím, že se spolupráci s EHC podaří v blízké budoucnosti ještě více prohloubit. Díky za možnost se zúčastnit!!!
 </span>
</p>
<p>
 <span style="color: #000000;">
  Tomáš Chad
 </span>
</p>
<table class="list">
 <tbody>
  <tr>
   <td>
    <code>
     [widgetkit id=99]
    </code>
   </td>
  </tr>
 </tbody>
</table>
<p style="text-align: center;">
 <span style="color: #000000;">
 </span>
</p>