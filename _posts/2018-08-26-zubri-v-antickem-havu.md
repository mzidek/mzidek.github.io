---
author: Martin Bohůn
category: Dětské tábory
date: 2018-08-26 16:12:59
excerpt: "V poslední červnový večer roku 2018 bylo všehovšudy 34 řeckých občanů pozváno
  na velkou hostinu do Kalipole, která se konala za účasti starých antických bohů,
  a kterou začalo dvoutýdenní zápolení o přízeň Dia, Háda, Poseidona i ostatních bohů
  olympských \nAno, řeč je samozřejmě o každoročním letním hemofilickém táboře, opět
  se konajícím v Zubří na Vysočině, který se letos tematicky nesl v duchu antického
  Řecka"
featured-image: images/fotogalerie/detske-tabory/2018-zubri/img_4474.jpg
joomla_id: 343
joomla_url: zubri-v-antickem-havu
layout: post
title: Zubří v antickém hávu
---

<h4 style="text-align: justify;"><span style="color: #000000;"><img src="images/fotogalerie/detske-tabory/2018-zubri/img_4474.jpg" border="0" width="168" height="100" style="float: left; margin-left: 10px; margin-right: 10px;" />V poslední červnový večer roku 2018 bylo všehovšudy 34 řeckých občanů pozváno na velkou hostinu do Kalipole, která se konala za účasti starých antických bohů, a kterou začalo dvoutýdenní zápolení o přízeň Dia, Háda, Poseidona i ostatních bohů olympských. </span></h4>
<p style="text-align: justify;"><span style="color: #000000;">Ano, řeč je samozřejmě o každoročním letním hemofilickém táboře, opět se konajícím v Zubří na Vysočině, který se letos tematicky nesl v duchu antického Řecka.</span></p>

<p style="text-align: justify;"><span style="color: #000000;">Účastníci byli rozděleni do čtyř měst – Heraklion, Halikarnassus, Monastiraki a Heliopolis – a po celou dobu tábora hájili postavení svého města tak, aby získali co největší přízeň od olympských bohů. Ti podrobovali občany různým zkouškám, které většinou souvisely s příběhy ze starých řeckých bájí a pověstí. Všichni se v průběhu tábora seznamovali s řadou známých postav antické mytologie a s jejich osudy. Odysseovi pomáhali vyrovnat se s Poseidónovou pomstou po přelstění kyklopa Polyféma, Dionýsovi pomáhali připravovat slavnost, Hádovi dokonce museli vyrvat ze spárů podsvětí ostatní bohy. Došlo také na nejvýznamnější všeřeckou slavnost, Diovi zasvěcenou olympiádu, v níž týmy soutěžily v pěti disciplínách testujících všestrannost těla i ducha. Všechna města si vedla dobře, leč absolutní přízeň bohů mohlo získat jenom jedno. Nejúspěšnějším týmem se nakonec stalo město Heliopolis, těsně následované ostatními.</span></p>
<p style="text-align: justify;"><span style="color: #000000;">Zpestřením v táborovém programu byla návštěva lukostřelců z Tišnova, se kterými jsme strávili jeden podvečer, a zejména celodenní výlet, při kterém jsme letos vyrazili za krásami Moravského krasu. Po návštěvě Kateřinské jeskyně jsme absolvovali krátkou procházku k propasti Macocha, a s překvapivě nízkým počtem ostatních turistů okolo nás jsme si mohli v klidu prohlédnout tuto známou oblast.</span></p>
<p style="text-align: justify;"><span style="color: #000000;">Na táboře bylo jako vždycky potřeba rozvíjet fyzickou stránku pod dohledem našich fyzioterapeutů. Každé ráno se všichni sejdeme na rozcvičce, a celé dopoledne je věnováno cvičení dětí v malých skupinkách, které je doplněno i o individuální terapii. Je zde tak mnoho prostoru naučit se správnému preventivnímu cvičení a rovněž správnému rozcvičování kloubů či svalů po hemofilických krvácivých epizodách. Dobrým zvykem je zpestřit si cvičení návštěvou bazénu – letos jsme vyzkoušeli novou lokalitu Městských lázní v Novém Městě na Moravě, a nezbývá než říci, že jsme ve zdejším prostředí byli naprosto spokojení. Velký plavecký bazén, relaxační bazén s divokou řekou a vířivka všechny spolehlivě zabavily. Jsme také moc rádi, že i letos se našlo několik hemofiliků, kteří si na táboře poprvé aplikovali svůj lék samostatně – snažíme se, aby i tábory pomáhaly k tomu, aby si každý hemofilik byl schopen sebevědomě aplikovat koncentrát faktoru sám, a aby tak nebyl závislý na okolí. V tomto ohledu patří velký dík celému týmu lékařů a sestřiček, kteří se dětem věnují.</span></p>
<p style="text-align: justify;"><span style="color: #000000;">Za celý tým vedoucích doufáme, že se opět se jdeme s většinou účastníků příští léto, tedy v roce 2019! Dopředu upozorňujeme, že tábor proběhne v srpnu, v termínu 3. - 17. 8. 2019, současná osvědčená lokalita v Zubří zůstává.</span></p>
<p style="text-align: justify;"><em><span style="color: #000000;">Vojtěch Horník</span></em></p>
<p style="text-align: justify;"><span style="color: #000000;">Český svaz hemofiliků děkuje především všem vedoucím a zdravotníkům, kteří obětují svůj čas, energii i schopnosti a aktivně se na přípravě a realizaci tábora podílejí. Dále pak Ministerstvu zdravotnictví za trvalou podporu rekondičních pobytů pro hemofiliky prostřednictvím dotací a všem velkým i malým sponzorům, v letošním roce obzvláště společnostem Novo Nordisk, Octaphamra, Roche, Shire, Sysmex, Towee, Nadačnímu fondu Tesco a Lindě Bystrické. Za vaši velmi účinnou formu pomoci upřímně děkujeme.</span></p>
<p style="text-align: justify;"><span style="color: #000000;"><span>Všechny fotografie z letního hemofilického tábora 2018 lze shlédnout na hemofilickém rajčeti <strong><a href="https://hemofilik.rajce.idnes.cz/" target="_blank" title="Fotografie z letního hemofilického tábora 2018">https://hemofilik.rajce.idnes.cz/.</a> </strong></span></span></p>
<p style="text-align: justify;"><span style="color: #000000;"><span><span style="color: #000000;">Zde přinášíme malou ochutnávku.</span></span></span></p>
<p style="text-align: center;"><span><code>[widgetkit id=111]</code></span></p>