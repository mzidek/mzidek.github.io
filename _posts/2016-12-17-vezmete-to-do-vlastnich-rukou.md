---
author: Martin Bohůn
category: Články
date: 2016-12-17 19:50:42
excerpt: 'Příští rok vstoupí ČSH do dvacátého osmého roku své existence To už je dost
  na to, aby každý dokázal zhodnotit jeho pozitiva i negativa, zamyslel se nad tím,
  co se dá zlepšit, co opustit, s čím novým přijít Změna letopočtu je vhodnou příležitostí
  k bilancování a plánům Než si popřejeme vše nejlepší, zauvažujme

  Veškeré aktivity svazu se stabilizovaly, každý si dokáže spočítat, čeho se může
  v nastupujícím roce nadít Členové a sympatizanti se budou zase scházet na pravidelných
  akcích, budou konzumovat, co jim svazová Rada naservíruje Menu zůstává už několik
  sezón stejné – vedle běžné svazové agendy, kterou pravidelně obsluhuje, jsou to
  oslavy Světového dne hemofilie s bohatým programem pro dospělé i děti, regionální
  semináře a podzimní vyvrcholení v podobě velkého mítinku „Společně o hemofilii“
  A právě tady je třeba se zastavit'
featured-image: images/uvodnik-clanku-foto/vanoce_2017.jpg
joomla_id: 286
joomla_url: vezmete-to-do-vlastnich-rukou
layout: post
title: Vezměte to do vlastních rukou
---

<h4 style="text-align: justify;">
 <img border="0" height="100" src="{{ site.baseurl }}/images/uvodnik-clanku-foto/vanoce_2017.jpg" style="float: left; margin-left: 10px; margin-right: 10px;" width="168"/>
 <span style="color: #000000;">
  Příští rok vstoupí ČSH do dvacátého osmého roku své existence. To už je dost na to, aby každý dokázal zhodnotit jeho pozitiva i negativa, zamyslel se nad tím, co se dá zlepšit, co opustit, s čím novým přijít. Změna letopočtu je vhodnou příležitostí k bilancování a plánům. Než si popřejeme vše nejlepší, zauvažujme.
 </span>
</h4>
<p style="text-align: justify;">
 <span style="color: #000000;">
  Veškeré aktivity svazu se stabilizovaly, každý si dokáže spočítat, čeho se může v nastupujícím roce nadít. Členové a sympatizanti se budou zase scházet na pravidelných akcích, budou konzumovat, co jim svazová Rada naservíruje. Menu zůstává už několik sezón stejné – vedle běžné svazové agendy, kterou pravidelně obsluhuje, jsou to oslavy Světového dne hemofilie s bohatým programem pro dospělé i děti, regionální semináře a podzimní vyvrcholení v podobě velkého mítinku „Společně o hemofilii.“ A právě tady je třeba se zastavit.
 </span>
</p>
<p style="text-align: justify;">
 <span style="color: #000000;">
  Letos vystřídal prostředí hotelu Jezerka u Seče Aquapark v Čestlicích a opět se vše setkalo s velkým zájmem. Přijelo mnoho desítek účastníků, většina z nich si program pochvalovala a odjížděla s pocitem, že tu čas nepromarnila. Během víkendu členové Rady několikrát žádali účastníky o součinnost při vyplnění dotazníku dalšího dílu průzkumu „Jak se žije českým hemofilikům.“ Po pěti letech je třeba získat nová data a porovnat je s těmi z roku 2011. K dispozici byly ofrankované a nadepsané obálky s formuláři, stačilo je buď na místě, nebo doma v klidu vyplnit a hodit do schránky. Kdo preferuje online internetovou komunikaci, mohl tak učinit rovněž, vše je podrobně popsáno v jednom z
 </span>
 <strong>
  <a href="index.php/cs/clanky/282-pruzkum-o-zivote-hemofiliku-dil-druhy" target="_blank" title="Průzkum o životě hemofiliků, díl druhý">
   <span>
    předchozích článků na tomto webu.
   </span>
  </a>
 </strong>
 <span style="color: #000000;">
  Aby toho nebylo málo, každé centrum dostalo rovněž nadepsané obálky s adresou svazu a stejným obsahem, tedy dotazníkem. A kolik že vyplněných formulářů se vrátilo? Z několika stovek členů svazu se obtěžovalo vyhovět prosbě Rady
  <strong>
   jedenáct.
  </strong>
  Ano, to je obrázek, jak moc členstvu záleží na tom, aby vznikl objektivní obrázek o stavu hemofilické populace. Aby se s ním dalo pracovat, vysledovat trendy a zjistit, co by se mělo zlepšit. Na přípravě pracovalo několik lidí, většinou samozřejmě bez nároku na odměnu, ale velké náklady vznikly tvorbou statistických podkladů profesionály, distribucí dotazníků, nákupem poštovného a tak dále. Vše je vniveč, lidé z celé republiky rádi přijedou za zábavou do atraktivního prostředí exkluzivního hotelu, na setkání s přáteli na zámek a podobně, ale věnovat deset minut nesmírně užitečnému zaškrtnutí pár odpovědí v dotazníku, je už mimo jejich zájem.
 </span>
</p>
<p style="text-align: justify;">
 <span style="color: #000000;">
  Konec roku nás tak zastihl v pocitech rozčarování a marnosti, znovu a znovu se ukazuje, že členy svazu zajímá jen hodně málo. Přitom výsledky průzkumu neměly sloužit k potěšení jeho autorům, ale především ku prospěchu těch, jichž se týká. Nestálo by zato sáhnout si do svědomí, párkrát škrtnout tužkou a odeslat obálku? Anebo se podívat na
 </span>
 <a href="https://docs.google.com/forms/d/e/1FAIpQLSdo978T7_oTB82Se6A4kgPCYbzOd10exkg7gBKPFsj0tyhSiw/viewform?c=0&amp;w=1" target="_blank" title="Průzkum o životě hemofiliků, díl druhý">
  <strong>
   https://goo.gl/forms/jOKjP6Zgv8ltECgs1
  </strong>
 </a>
 <span style="color: #000000;">
  a několikrát kliknout myší? Ty možnosti pořád ještě existují.
 </span>
</p>
<p style="text-align: justify;">
 <span style="color: #000000;">
  Za týden se rozsvítí vánoční stromky, lidé si budou vzájemně přát klid, pohodu, chvíle lásky a pochopení, budou si vybírat novoroční předsevzetí. Přejeme vám, abyste si vše užili v kruhu těch nejbližších v atmosféře pochopení a souznění. A také s poznáním, že každý má svůj osud většinou ve vlastních rukou, že může s vynaložením minima sil udělat hodně pro sebe i ostatní. A to je přeci jeden z hlavních úkolů našeho svazu, že?
 </span>
</p>