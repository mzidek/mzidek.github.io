---
author: Martin Bohůn
category: Rekondice dospělých
date: 2013-06-21 18:42:34
excerpt: "Poněkud se zpožděním, za které se omlouváme, přinášíme informaci o letošní
  rekondici dospělých hemofiliků \nPobyt se konal v termínu od 17 do 25 května za
  účasti 19 osob V porovnání s předchozími lety se jednalo o značné snížení počtu
  účastníků Zdravotní a osobní problémy bohužel znemožnili účast několika stálicím
  Opět se však oběvili nové tváře, které velmi dobře zapadli do již vytvořené party"
featured-image: images/fotogalerie/dospele-rekondice/2013-lednice/10.jpg
joomla_id: 156
joomla_url: vzpominka-na-lednici
layout: post
title: Vzpomínka na Lednici
---

<h4 style="text-align: justify;"><span style="color: #000000;"><img src="images/fotogalerie/dospele-rekondice/2013-lednice/10.jpg" border="0" width="150" height="90" style="float: left; margin-left: 10px; margin-right: 10px;" />Poněkud se zpožděním, za které se omlouváme, přinášíme informaci o letošní rekondici dospělých hemofiliků. </span></h4>
<p style="text-align: justify;"><span style="color: #000000;">Pobyt se konal v termínu od 17. do 25. května za účasti 19 osob. V porovnání s předchozími lety se jednalo o značné snížení počtu účastníků. Zdravotní a osobní problémy bohužel znemožnili účast několika stálicím. Opět se však oběvili nové tváře, které velmi dobře zapadli do již vytvořené party.</span></p>

<p style="text-align: justify;"><span style="color: #000000;">Přes nižší účast se pobyt vydařil, včetně počasí, které se následně změnilo na podzimní. Více informací o rekondici se dočtete z níže uvedeného příspěvku jednoho z účastníků.</span></p>
<p style="text-align: justify;"><span style="color: #000000;">Pro příští rok již máme na stejném místě rezervovaný termín od 16. do 24. května, přičemž věříme ve větší počet zúčastněných.</span></p>
<p style="text-align: justify;"><span style="color: #000000;">Všem, kteří se podíleli na hladkém průběhu pobytu děkujeme a těšíme se na další společné setkání.</span></p>
<p> Za ČSH Michal Skořepa</p>
<hr />
<p style="text-align: left;"><em>Rekondičního pobytu pro dospělé jsem se zúčastnil již potřetí. Má první zkušenost s ním byla právě před třemi lety, kdy se jeho konání přesunulo do malebného prostřední jihomoravské obce Lednice.  A nepochybuji o tom, že příští rok pojedu znovu. Proč?</em></p>
<p><em>Především kvůli výborné společnosti, která se na pobytech každoročně s menšími či většími obměnami schází. Každý den a především večer se tak nese hlavně ve znamení povídání s lidmi nejrůznějších profesí i osudů, které však přesto něco spojuje. O to, aby byly rychleji překonány případné bariéry, se i letos postaralo rodinné vinařství Bohůn. Dvoječka jejich rok od roku lepšího vína rozvázala jazyk každému.</em></p>
<p><em>Téměř každý den pak byl ozvláštněn nějakou akcí navíc. Absolvovali jsme tak například prohlídku zámku v Mikulově. Jelikož je to pracoviště jednoho z účastníků pobytu, dostalo se nám nejzasvěcenějšího možného průvodce, za což Milanovi děkujeme. Pobyt se už tradičně nese také ve znamení kulinářských zážitků, o které se starají nejen obědy v restauraci U Tlustých, jejíž kuchyni ocenil i Zdeněk Pohlreich. Jeden večer jsme tak strávili grilováním, další zase přípravou obligátního tatarského bifteku. A abychom nabytou energii také spotřebovali, přišly na řadu i sportovní aktivity. Jednak to byl už tradiční turnaj družstev v kuželkách, ale také třeba výlet do termálních lázní v nedalekém rakouském městečku Laa an der Thaya.</em></p>
<p><em>Samotným těžištěm rekondičního pobytu jsou pak samozřejmě rehabilitační aktivity. Každý den jsme se tak všichni s potěšením poddávali zkušeným rukám skvělých fyzioterapeutek Nadi a Alenky. Těm patří samozřejmě obrovské poděkování. Každodenně jsme také absolvovali koupele a procedury v nedalekých lázních, které si pochvalovali i pravidelní návštěvníci známějších lázeňských domů, jako je třeba ten v Klimkovicích. Také několik návštěv bazénu přispělo k rozhýbání našich ztuhlých kloubů.</em></p>
<p><em>V letošním roce jsme měli zajištěn i odborně vzdělávací program, o který se svou přednáškou zasloužil především MUDr. Jan Blatný z brněnské nemocnice, který se hemofilii odborně věnuje již dlouhá léta. Je mimo jiné garantem Českého národního hemofilického programu, jehož výsledky nám prezentoval. Asi největší zájem posluchačů vzbudila diskuse na téma profylaxe, která je i díky výsledkům zmíněného programu dostupná neustále se rozšiřujícímu okruhu pacientů. Naději také vzbudila zmínka o probíhajících klinických testech koncentrátů s prodlouženým poločasem rozpadu.</em></p>
<p><em>Obec Lednice a její okolí představují důvod k návštěvě sami o sobě. Krásný zámek s rozlehlým parkem či jedinečné architektonické památky v rámci celého Lednicko – Valtického areálu se zkrátka neomrzí ani po několikáté návštěvě.</em></p>
<p><em>Již teď se těším na příští ročník a budu jedině rád, když se řady účastníků zase rozšíří o nové tváře. Zajisté nebudou litovat. Závěrem bych chtěl poděkovat Michalovi Skořepovi za organizaci celé akce a zajištění jejího hladkého průběhu.</em></p>
<p><em>Martin Žídek</em></p>
<p><em><code>[widgetkit id=56]</code><br /></em></p>