---
author: Martin Bohůn
category: Rady k léčbě
date: 2013-10-16 05:46:18
excerpt: 'Efektivitu léčby koncentráty, ať už plazmatickými či rekombinantními

  Požadavek na lepší využití preparátů nepochází z rozvojových zemí, ale z těch vyvinutých
  I tady si uvědomují, že ekonomika léčby hraje důležitou roli a že se stejnými možnostmi
  se dá dosáhnout v důsledku lepšího efektu Jenže nejde jen o hospodárnost, nýbrž
  i větší komfort'
featured-image: images/uvodnik-clanku-foto/derivat.jpg
joomla_id: 171
joomla_url: nastal-cas-pro-vyssi-efektivitu
layout: post
title: 'Nastal čas pro vyšší efektivitu '
---

<h4 style="text-align: left;"><img src="images/uvodnik-clanku-foto/derivat.jpg" border="0" width="150" height="90" style="float: left; margin-left: 10px; margin-right: 10px;" /><span style="color: #000000;">Efektivitu léčby koncentráty, ať už plazmatickými či rekombinantními.</span></h4>
<p style="text-align: justify;"><span style="color: #000000;">Požadavek na lepší využití preparátů nepochází z rozvojových zemí, ale z těch vyvinutých. I tady si uvědomují, že ekonomika léčby hraje důležitou roli a že se stejnými možnostmi se dá dosáhnout v důsledku lepšího efektu. Jenže nejde jen o hospodárnost, nýbrž i větší komfort.</span></p>

<p style="text-align: justify;"><span style="color: #000000;">Určité světové studie prokázaly, že každý organizmus reaguje na podání srážecích faktorů jinak. Někdo potřebuje k dosažení určité hladině Faktoru VIII či IX větší dávku ne jiní, nebo naopak stačí pro stejný efekt dávka nižší. Vzorec dávkování určitého počtu IU na kilogram hmotnosti už nestačí, stává se jen formálním vodítkem.</span></p>
<p style="text-align: justify;"><span style="color: #000000;">Poprvé poukázal na tuto skutečnost profesor Collins a další studie jeho hypotézu jen potvrdily. Velká světová centra už nějaký čas uskutečňují individuální testy, jež napoví, jaké dávky kdo potřebuje. A také jak dlouho mu stačí požadovanou úroveň udržet. Praktický efekt? Část koncentrátů bude možné přesunout od určité skupiny k jiné, spotřeba koncentrátů zůstane stejná – nebo se dokonce sníží – zkrátka efektivita léčby výrazně naroste.</span></p>
<p style="text-align: justify;"><span style="color: #000000;">Data ovšem nepocházejí jen ze zahraničí, také u nás už se s testy začalo. Peter Salaj z Ústavu hematologie a krevní transfuze v Praze ve spolupráci s odborníky z Matematicko – fyzikální fakulty Univerzity Karlovy vypracoval metodologii, kterou začnou naplňovat data z laboratorních testů. Pro jejich objekty to znamená jediné – musejí se v určitých časových intervalech před a po podání derivátu podrobit odběru a laboratorní testy dají výsledky. Ty se zapíší do připravených složitých tabulek v programu Excel – a výsledek je tady.</span></p>
<p style="text-align: justify;"><span style="color: #000000;">Celý proces potrvá pár dní a poslouží jednou provždy. Každý, kdo se měření zúčastní, získá vlastní originální přehled odezvy jeho organizmu a na jeho základě zváží jeho centrum další dávkování. Největší roli sehraje hlavně při profylaxi, ale uplatnění najde i při akutní léčbě.</span></p>
<p style="text-align: justify;"><span style="color: #000000;">Některá zahraniční pracoviště už zahájila spolupráci i s výrobci smartphonů, kde se program objeví a každý tak získá přehled o vlastních skutečných potřebách. Snad není daleko doba, kdy se i u nás taková možnost naskytne a k dispozici bude významná pomůcka pro zvýšení účinnosti terapie. A tím také k racionálnějšímu využívání koag</span>ulačních faktorů v domácí i ústavní léčby.</p>