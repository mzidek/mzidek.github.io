---
author: Martin Bohůn
category: Rekondice dospělých
date: 2015-05-28 07:02:32
excerpt: 'Po době útlumu nastal obrat – zájem o rekondiční pobyt dospělých vzrostl
  Do Lednice se v půlce května sjelo šestnáct zájemců o rehabilitaci a kapacita penzionu
  se tak zcela naplnila

  Program zůstal stejný jako v minulých letech, ale jisté novinky přeci jen přinesl
  Především v kvantitě a s ní spojené kvalitě vlastní rehabilitace Je rozdíl, jestli
  se zájemcům věnují dvě fyzioterapeutky, anebo čtyři To se právě stalo, protože ke
  dvěma tradičním rehabilitačním specialistkám se připojily dvě další Běžně pracují
  v lázních Vráž, které udržují se svazem úzký kontakt už několik posledních let,
  takže je považujeme za odbornice na slovo vzaté'
featured-image: images/uvodnik-clanku-foto/dospl_2015.jpg
joomla_id: 231
joomla_url: oziveny-zajem
layout: post
title: Oživený zájem
---

<h4 style="text-align: justify;"><img src="images/uvodnik-clanku-foto/dospl_2015.jpg" border="0" width="168" height="100" style="float: left; margin-left: 10px; margin-right: 10px;" /><span style="color: #000000;">Po době útlumu nastal obrat – zájem o rekondiční pobyt dospělých vzrostl. Do Lednice se v půlce května sjelo šestnáct zájemců o rehabilitaci a kapacita penzionu se tak zcela naplnila.</span></h4>
<p style="text-align: justify;"><span style="color: #000000;">Program zůstal stejný jako v minulých letech, ale jisté novinky přeci jen přinesl. Především v kvantitě a s ní spojené kvalitě vlastní rehabilitace. Je rozdíl, jestli se zájemcům věnují dvě fyzioterapeutky, anebo čtyři. To se právě stalo, protože ke dvěma tradičním rehabilitačním specialistkám se připojily dvě další. Běžně pracují v lázních Vráž, které udržují se svazem úzký kontakt už několik posledních let, takže je považujeme za odbornice na slovo vzaté.</span></p>

<p style="text-align: justify;"><span style="color: #000000;">Vedení Vráže vyšlo svazu vstříc a umožnilo jim do Lednice odjet, což je přínosem pro obě strany. Pro novicky to znamená především další profesní růst, protože mohou vzít zdejší působení jako školení v oboru a tedy průběžné zvyšování kvalifikace, klientům, čili členům svazu zase zvýší počet tolik potřebných minut vlastní rehabilitace.</span></p>
<p style="text-align: justify;"><span style="color: #000000;">Sanatorium ve Vráži je dnes – s výjimkou specializovaných nemocničních rehabilitačních odděleních spojených především s ortopedií – jediným centrem v republice, které se věnuje speciálně hemofilickým kloubům. Někdejší úzká specializace na léčbu nervových postižení se stále víc orientuje na rehabilitaci po operacích a pražský ÚHKT doporučuje třeba po totální endoprotéze nebo jiné operaci, okamžitý přesun z ortopedie právě sem. Zdejší odborníci jsou na výši nejen po stránce vlastní fyzioterapie, ale i dalších průvodních jevů s krvácivými projevy spojenými.</span></p>
<p style="text-align: justify;"><span style="color: #000000;">Pro svaz je nejdůležitější, že vrážské fyzioterapeutky mají velký zájem o takovou specializaci, průběžně se vzdělávají a jsou pro komplexní péči o pohybový aparát lidí s hemofilií, velkým přínosem.</span></p>
<p style="text-align: justify;"><span style="color: #000000;">Kromě vlastního specializovaného cvičení mohli účastníci lednického setkání využívat i bazén a další balneologické služby místních nejmladších lázní v republice. A protože bydleli všichni pohromadě ve stejném penzionu s velkou společenskou místností, čekal je každý večer čas v příjemné společnosti. V žádném případě ho ale netrávili hovory o chorobách, nýbrž diskusemi o všem možném, anebo třeba hudebními dýchánky při kytaře a zpěvu.</span></p>
<p style="text-align: justify;"><span style="color: #000000;">Mnozí z hostů si přivezli i partnerky nebo děti, takže o společnost neměl nouzi nikdo. Stejně jako v minulých letech fungoval servis pořadatelů ráno při snídani, obědě v nedaleké restauraci a kreativním přístupu k večeřím. Jednou se připravoval obří tatarský biftek, jindy se grilovalo na zahradním grilu. Jeden večer obstaral pozvaný host z vinařského závodu v nedalekých Valticích s řízenou degustací. Víno se nejen ochutnávalo, ale také se o něm hovořilo. Velmi zasvěceně, protože se podařilo najít člověka, jenž dokáže o víně hovořit mimořádně zajímavě. Nejen o každém vzorku, ale o vinařství obecně. O tom, jak se víno zpracovává, jak se dělí do jednotlivých kategorií, co znamená a co lze očekávat od různých označení. O víně už slyšel nebo četl každý mnohé, ale tak souhrnný přehled se stoprocentně dostal všem poprvé.</span></p>
<p style="text-align: justify;"><span style="color: #000000;">Průběžně sondoval šéf projektu Michal Skořepa názor přítomných na buď setrvání v Lednici i v příštím roce, anebo změnu do nějakého jiného vhodného místa. Názory se velmi různí, takže žádné rozhodnutí nepadlo. Pokud mají například účastníci minulých ročníků jakýkoliv návrh, je vítán.</span></p>
<p style="text-align: justify;"><span style="color: #000000;">V každém případě se ukázalo, že podobné rekondiční pobyty smysl mají a svaz na ně bude i nadále finančně přispívat. Týden s veškerým zaopatřením a hlavně s vysoce odbornou asistencí specializovaných fyzioterapeutek, za peníze, jimiž účastníci přispívají, rozhodně stojí.</span></p>
<p style="text-align: justify;"><em><strong>Foto Ondřej Horký</strong></em></p>
<p style="text-align: center;"><span style="color: #800000;"><strong><span>[widgetkit id=82]</span><br /></strong></span></p>