---
layout: post
title: Ondrášův dvůr žil olympiádou
joomla_id: 104
joomla_url: ondrasuv-dvur-zil-olympiadou
date: 2012-08-08 19:14:11.000000000 +02:00
author: Martin Bohůn
excerpt: "<h4 style=\"text-align: justify;\"><span style=\"color: #000000;\"><img
  src=\"images/fotogalerie/detske-tabory/2012-ondrasuv-dvur/lht_2012/41_lht2012.jpg\"
  border=\"0\" width=\"150\" height=\"90\" style=\"margin-left: 10px; margin-right:
  10px; float: left;\" /></span><span style=\"color: #000000;\">O víkendu v polovině
  července se už poosmé sjeli vedoucí, lékaři, sestřička,  fyzioterapeutky a hlavně
  42 dětí do beskydského areálu Ondrášův dvůr, aby zde spolu prožili již tradičně
  dva týdny na letním hemofilickém táboře.</span></h4>\r\n<p style=\"text-align: justify;\"><span
  style=\"color: #000000;\">Letošní olympijské hry v Londýně jsou velkou událostí,
  a proto i naše celotáborová hra nesla olympijské téma. To se odráželo v téměř každé
  činnosti, která se na táboře odehrávala – vedoucí reprezentovali olympijský výbor,
  děti chodily cvičit do tréninkového centra, zdravotní problémy řešil sportovní lékař
  a sacharidy, tuky a bílkoviny doplňovali sportovci v nutričním centru.</span></p>"
category: Dětské tábory
---
<h4 style="text-align: justify;"><span style="color: #000000;"><img src="images/fotogalerie/detske-tabory/2012-ondrasuv-dvur/lht_2012/41_lht2012.jpg" border="0" width="150" height="90" style="margin-left: 10px; margin-right: 10px; float: left;" /></span><span style="color: #000000;">O víkendu v polovině července se už poosmé sjeli vedoucí, lékaři, sestřička,  fyzioterapeutky a hlavně 42 dětí do beskydského areálu Ondrášův dvůr, aby zde spolu prožili již tradičně dva týdny na letním hemofilickém táboře.</span></h4>
<p style="text-align: justify;"><span style="color: #000000;">Letošní olympijské hry v Londýně jsou velkou událostí, a proto i naše celotáborová hra nesla olympijské téma. To se odráželo v téměř každé činnosti, která se na táboře odehrávala – vedoucí reprezentovali olympijský výbor, děti chodily cvičit do tréninkového centra, zdravotní problémy řešil sportovní lékař a sacharidy, tuky a bílkoviny doplňovali sportovci v nutričním centru.</span></p>

<p style="text-align: justify;"><span style="color: #000000;">Hned první večer po každoročním uvítání a seznámení se s táborem proběhl zahajovací ceremoniál. Zazněla olympijská hymna, byla vztyčena vlajka symbolizující pět kontinentů a byly představeny 4 týmy, které se proti sobě celé dva týdny utkávaly v jednotlivých disciplínách – za Evropu Velká Británie, za Ameriku USA, Asii reprezentovalo Japonsko a z Oceánie přijeli sportovci ostrova zvaného Lízátkonie.</span></p>
<p style="text-align: justify;"><span style="color: #000000;">Typický den začínal ne úplně oblíbenou rozcvičkou, potom po snídani následovaly dopolední dílny - každý den se vyrábělo něco jiného, a tak na konci tábora měly děti vyrobené krásné masky, svíčky, lapače snů nebo lampiony. V průběhu dopolední také probíhaly rehabilitace – jak skupinové, tak individuální. Odpoledne přišla na řadu vždy etapová hra, ve které se sportovci snažili v různých olympijských disciplínách vybojovat pro svou zemi co nejhodnotnější medaili. Na konci tábora se potom vyhodnocovalo umístění právě podle počtu získaných medailí.</span></p>
<p style="text-align: justify;"><span style="color: #000000;">Jeden večer proběhla celotáborová show Talent LHT 2012. Tu přijel moderovat sám Leoš Mareš (který už se ovšem viděl ve Frýdku na diskotéce) a během ní se v nejednom sportovci objevil i skrytý kulturní talent.</span></p>
<p style="text-align: justify;"><span style="color: #000000;">Když zrovna nepršelo, využívali jsme hřiště – hrál se florbal, ve kterém byl dokonce uspořádán turnaj, fotbal nebo třeba badminton. Zvlášť druhý týden, když bylo teplo, jsme se hodně vyřádili v bazénu, protože občas bylo kvůli horku skoro k nevydržení.</span></p>
<p style="text-align: justify;"><span style="color: #000000;">Každý týden jsme na den opustili tábor a vydali se na výlet. První středu se našim cílem staly <strong><a href="http://www.frenkart.cz/" target="_blank" title="Motokáry Trojanovice u Frenštátu">Trojanovice u Frenštátu a zdejší motokárová trať.</a></strong> Strávili jsme tu několik hodin, takže si každý mohl několikrát projet celý asi 700metrový okruh a všichni si to dosyta užili - i přes počasí, které nám v několika chvílích udělalo z trati skoro až klouzačku.</span></p>
<p style="text-align: justify;"><span style="color: #000000;">Druhý týden jsme vyrazili za kulturou – nejdřív jsme navštívili <strong><a href="http://www.tatramuseum.cz/start-page.php" target="_blank" title="Muzeum Tatry v Kopřivnici">muzeum Tatrovky v Kopřivnici</a></strong> a odpoledne jsme se přesunuli do <strong><a href="http://www.stramberk.cz/" target="_blank" title="Štramberk">Štramberka</a></strong>, kde jsme si prohlédli historické centrum a hrad Trúba.</span></p>
<p style="text-align: justify;"><span style="color: #000000;">Zajímavým zpestřením tábora byla návštěva terénního triatlonisty Tomáše Slavaty. S tím jsme si jeden večer povídali o jeho sportovním životě i nelehkém mládí, které musel překonat. Dnes se kromě sportu věnuje i aktivitám pro děti z dětských domovů - všechny jeho projekty i zmínka o našem táboře jsou na</span> <strong><a href="http://tomasslavata.cz/detsky-tabor-v-duchu-olympijskych-her/" target="_blank" title="Tomáš Slavata">www.tomasslavata.cz.</a></strong></p>
<p style="text-align: justify;"><span style="color: #000000;">Pravidelně probíhaly také profylaxe, a jako každý rok, i letos se několik nejmladších hemofiliků naučilo samostatně si aplikovat své léky do žíly, což je jedna ze základních dovedností, které děti musí umět, aby jim hemofilie v budoucnu nekomplikovala život. Rádi bychom jmenovali Péťu Š., Perníčka a Járu s Pájou! Jen tak dále, jste jedničky kluci!</span></p>
<p style="text-align: justify;"><span style="color: #000000;">Letos mohly děti v praxi vidět, co udělá faktor VIII nebo IX aplikovaný do jejich těla. To díky přístroji zvanému <strong>Koagulometr,</strong> který na tábor na jeden den přivezla Bára Jordánová z</span> <strong><a href="http://www.fnbrno.cz/detska-nemocnice-cernopolni-9/k32" target="_blank" title="Dětská nemocnice Brno">Dětské nemocnice Brno</a>.</strong> <span style="color: #000000;">Dětem se odebral vzorek krve před a po podání léku a na výsledku vyšetření byla vidět změna koagulačních časů odpovídající hladině faktoru v jejich krvi. Všichni tak získali přesnější představu, proč si vůbec léky podáváme.</span></p>
<p style="text-align: justify;"><span style="color: #000000;">Poslední večer nastalo vyhodnocení celotáborové hry a vyhlášení vítězů. Na počest nejúspěšnějšího státu zazněla i britská hymna a po oficiálním zakončení her se sportovci i s realizačními týmy přesunuli na závěrečnou párty, kde si všichni vychutnali dozvuky 1. letní hemofilické olympiády 2012. Olympijská štafeta se tak z Ondrášova dvora přesunula na další dva týdny do Londýna...</span></p>
<p style="text-align: justify;"><span style="color: #000000;">Díky opravdu nabitému programu se všechny děti bavily, zasportovaly si, díky rehabilitacím odjížděly možná o trochu zdravější a snad i o trochu vzdělanější, co se hemofilie týče. Každý tu ale určitě našel nové kamarády nebo upevnil stará přátelství. To, co v nás tábor zanechal, ukázaly slzičky na tvářích dětí i dospělých v sobotu ráno při odjezdu... Shrnuto jednou větou: Další tábor, který se díky práci vedoucích, zdravotnického personálu i rehabek podařilo uskutečnit tak, že z něj všichni odjížděli navýsost spokojení.</span></p>
<p style="text-align: justify;"><span style="color: #000000;">Velké díky patří rovněž našim sponzorům</span><strong> <a href="http://www.bayer-cz.cz/showdoc.do?docid=4" target="_blank" title="Bayer">Bayer</a>, <a href="http://www.baxter.cz/" target="_blank" title="Baxter">Baxter</a>, <a href="http://www.grifols.cz/portal/en/CZ/our_company" target="_blank" title="Grifols">Grifols</a>, <a href="https://www.moneta.cz/" target="_blank" title="Moneta Money Bank">Moneta Money Bank</a>, <a href="http://www.novonordisk.cz/documents/home_page/document/index.asp" target="_blank" title="Novo Nordisk">Novo Nordisk</a>, <a href="http://www.octapharma.com/en.html" target="_blank" title="Octapharma">Octapharma</a>, <a href="http://www.sobi.com/" target="_blank" title="Sobi">Sobi</a>, <a href="http://www.sysmex.cz/welcome.asp" target="_blank" title="Sysmex">Sysmex</a></strong> a <span style="color: #000000;">všem ostatním za jejich věcné či finanční dary.</span></p>
<p><code>[widgetkit id=43]</code></p>
