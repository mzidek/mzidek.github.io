---
author: Martin Bohůn
category: 'Workshopy '
date: 2014-12-01 10:58:03
excerpt: 'Poslední velké setkání letošního roku se uskutečnilo na severu Moravy, tamního
  regionálního workshopu se zúčastnil skutečně velký počet zájemců Mezi nimi i dva
  mladí členové svazu, kteří takto popsali vše, čeho byli svědky

  Prvotní plán využití prostor a služeb lázní Klimkovice se nezdařil, proto jsme zavítali
  do příjemného prostředí hotelu Imperial Vše probíhalo ve spolupráci s hematologií
  Fakultní nemocnice Ostrava a společností Baxter Přes původní obavy z nízkého počtu
  přihlášených se dostavil pravděpodobně nejvyšší počet účastníků za celou svou dobu
  konání workshopů '
featured-image: images/fotogalerie/workshopy/ostrava-2014/03.jpg
joomla_id: 206
joomla_url: jak-jsme-se-sesli-v-ostrave
layout: post
title: Jak jsme se sešli v Ostravě
---

<h4 class="Standard" style="text-align: justify;"><span style="color: #000000;"><img src="images/fotogalerie/workshopy/ostrava-2014/03.jpg" border="0" width="168" height="100" style="margin-left: 10px; margin-right: 10px; float: left;" />Poslední velké setkání letošního roku se uskutečnilo na severu Moravy, tamního regionálního workshopu se zúčastnil skutečně velký počet zájemců. Mezi nimi i dva mladí členové svazu, kteří takto popsali vše, čeho byli svědky.</span></h4>
<p class="Standard" style="text-align: justify;"><span style="color: #000000;">Prvotní plán využití prostor a služeb lázní Klimkovice se nezdařil, proto jsme zavítali do příjemného prostředí hotelu Imperial. Vše probíhalo ve spolupráci s hematologií Fakultní nemocnice Ostrava a společností Baxter. Přes původní obavy z nízkého počtu přihlášených se dostavil pravděpodobně nejvyšší počet účastníků za celou svou dobu konání workshopů. <br /></span></p>

<p class="Standard" style="text-align: justify;"><span style="color: #000000;"><span style="color: #000000;">Program byl velmi nabitý a proto, aby nikomu nic neušlo, se o děti postaraly chůvy po celou dobu konání přednášek.</span></span></p>
<p class="Standard" style="text-align: justify;"><span style="color: #000000;">Při registraci obdržel každý účastník flash disk s poučným a přínosným videem o rehabilitaci. Mnozí jsme se scházeli před zahájením programu u kávičky a koláčků, někdo zase neodolal v chladnou sobotu prvního adventního víkendu teplému čaji. Zahájení celodenního programu započalo oficiálním přivítáním od firmy Baxter. Poté se ujal slova Martin Bohůn za ČSH a oznámil data konaných akcí v průběhu roku 2015. První dostala z lékařů slovo Zuzana Čermáková z kliniky hematoonkologie a zahájila první blok přednášek. Následovali Bohumír Blažek a Hana Ptozsková, oba z kliniky dětského lékařství. Hovořili nejen o léčbě dětí, ale i jejím vývoji a historických milnících ostravské nemocnice. Radomíra Hrdličková z kliniky hematoonkologie se zaměřila na změny v léčbě hemofilie dospělých a poukázala na výhody farmakokinetiky.</span></p>
<p class="Standard" style="text-align: justify;"><span style="color: #000000;">Ve druhém bloku přednášek se Anna Kiššová z oddělení interní hematoonkologické kliniky zabývala úskalími výchovy dětí v rodinách s hemofilií. Případní zájemci o psychologické poradenství se na ni mohou kdykoliv obrátit.</span></p>
<p class="Standard" style="text-align: justify;"><span style="color: #000000;">Ve fyzioterapeutické části dostaly slovo Drahomíra Polcarová z kliniky léčebné rehabilitace FN Ostrava a Marie Katzerová z oddělení dětské fyzioterapie FN Brno. Informovaly nejen o možnostech rehabilitace ve FN Ostrava, ale také o rehabilitaci obecně. Poslední přednášku měla paní RomanaOcelíková z Agentury domácí péče a nabídla služby zdravotních sester pro zvládání obtíží s domácí léčbou. Svaz ve spolupráci s Baxterem zveřejní na webu seznam všech agentur domácí péče, které již absolvovaly hemofilické školení, aby případní zájemci věděli, na koho se ve svém regionu obrátit. </span></p>
<p class="Standard" style="text-align: justify;"><span style="color: #000000;">Témata mnohdy vyvolala živou diskuzi. Na dotazy odborníci odpovídali, případnými dalšími soukromými dotazy se zabývali v průběhu celého dne.</span></p>
<p class="Standard" style="text-align: justify;"><span style="color: #000000;">Během odpoledne mohli účastníci zavítat za sociální pracovnicí, na individuální fyzioterapii nebo do bazénu s mořskou vodou rezervovaným jen pro nás. Zarazilo nás, jak málo účastníků využilo možnosti individuální konzultace s erudovanými fyzioterapeutkami, jen asi pět. Zájem nebyl ani o kurz tzv. „míčkování“. Je to škoda, fyzioterapeutky zde byly jen a jen pro nás a dlouho se to nemusí opakovat. Člověk nemusel přímo cvičit, mohl si pouze popovídat a poradit se.</span></p>
<p class="Standard" style="text-align: justify;"><span style="color: #000000;">Po zakončení se zúčastnění hned nerozprchli, ale prohodili pár slov nebo rozebírali přínos workshopu. Jeden z účastníků podotkl, že na svazová setkání jezdí vesměs stále stejní lidé, přestože je hemofilická základna mnohonásobně početnější.</span></p>
<p class="Standard" style="text-align: justify;"><span style="color: #000000;">Jsme rádi, že se máme možnost setkat nejen navzájem, ale i s lékařským personálem mimo ordinaci, je zde více prostoru pro otázky a lepší vzájemné poznání. Chceme touto cestou poděkovat firmě Baxter, díky níž mohl workshop proběhnout, zástupcům svazu za organizaci, lékařům, fyzioterapeutům i ostatním odborníkům. Ale hlavně všem účastníkům - hemofilikům za to, že dorazili.</span></p>
<p class="Standard" style="text-align: justify;"><span style="color: #000000;">Určitě by nebylo špatné přinést vlastní návrhy na náplň dalších workshopů a předat je zástupcům svazu.  Pak budou taková setkání ještě přínosnější.</span></p>
<p class="Standard" style="text-align: justify;"><em><span style="color: #000000;">Jakub Mičan a Soňa Köhlerová</span></em></p>
<p class="Standard" style="text-align: center;"><span style="color: #000000;"><code>[widgetkit id=77]</code></span></p>