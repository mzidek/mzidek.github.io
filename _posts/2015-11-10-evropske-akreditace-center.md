---
author: Martin Bohůn
category: Ostatní
date: 2015-11-10 19:52:39
excerpt: 'Svazová rada dostala z Bruselu kopii dopisu, jejž Evropské hemofilické konsorcium
  zaslalo ministru zdravotnictví Svatopluku Němečkovi Oznamuje v něm završení tříletého
  společného programu s Evropskou komisí, jehož výsledkem je uznání evropské akreditace
  národních center

  Kritéria pro přiznání akreditace stanovili na počátku odborníci velmi jednoznačně,
  všechny národní federace, jako je ČSH, podmínky dostaly a předaly je centrům I ČSH
  tak učinil a vyzval centra, která mají o mezinárodní akreditaci zájem, o zaslání
  přihlášky'
featured-image: images/uvodnik-clanku-foto/ehc-membership.jpg
joomla_id: 251
joomla_url: evropske-akreditace-center
layout: post
title: Evropské akreditace center
---

<h4 style="text-align: justify;"><img src="images/uvodnik-clanku-foto/ehc-membership.jpg" border="0" width="168" height="100" style="float: left; margin-left: 10px; margin-right: 10px;" /><span style="color: #000000;">Svazová rada dostala z Bruselu kopii dopisu, jejž Evropské hemofilické konsorcium zaslalo ministru zdravotnictví Svatopluku Němečkovi. Oznamuje v něm završení tříletého společného programu s Evropskou komisí, jehož výsledkem je uznání evropské akreditace národních center.</span></h4>
<p style="text-align: justify;"><span style="color: #000000;">Kritéria pro přiznání akreditace stanovili na počátku odborníci velmi jednoznačně, všechny národní federace, jako je ČSH, podmínky dostaly a předaly je centrům. I ČSH tak učinil a vyzval centra, která mají o mezinárodní akreditaci zájem, o zaslání přihlášky.</span></p>

<p style="text-align: justify;"><span style="color: #000000;">Evropská centra jsou také dvojí, jednak Comprehensive Care Center (CCC – respektive teď ECCC) a Hemophilia Treatment Center (EHTC). Vyšší stupeň ECCC musí splňovat požadavek například na dostupnost všech odborností, jako je chirurgie, stomatologie, ortopedie, fyzioterapie a podobně. ECCC také musí mimo jiné registrovat nejméně 40 těžkých hemofiliků nebo nemocných von Willebrandovou chorobou, EHTC minimálně 10 lidí s těžkou hemofilií.</span></p>
<p style="text-align: justify;"><span style="color: #000000;">V dopise ministru zdravotnictví EHC sděluje, že v Česku dostala akreditace čtyři centra – ECCC pražský ÚHKT a brněnská a ostravská fakultní nemocnice, FN Plzeň může užívat označení EHTC. Statut evropského centra byl přiznán na základě vyplnění dotazníku, nikdo z evropských orgánů pravdivost neověřoval, spoléhá se na pravdivost uvedených údajů. Jinak by zřejmě FN Brno statut nezískala, protože přes veškerou snahu ČSH i brněnských hematologů tam stále nefunguje nesmírně důležitá ortopedie a její roli supluje pražské hemofilické centrum.</span></p>
<p style="text-align: justify;"><span style="color: #000000;">Součástí dopisu je i seznam všech 113 center z 31 zemí. <strong><a href="images/dokumenty-pdf-doc/evropska_centra.pdf" target="_blank" title="Evropská centra">Seznam evropských akreditovaných center</a></strong>.</span></p>
<p style="text-align: justify;"><span style="color: #000000;">Seznámit se s ním může být při cestách po evropských zemích velmi užitečné.  </span></p>