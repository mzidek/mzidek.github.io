---
layout: post
title: Svaz šťastně v přístavu
joomla_id: 154
joomla_url: svaz-stastne-v-pristavu
date: 2013-05-09 12:41:49.000000000 +02:00
author: Martin Bohůn
excerpt: "<h4 style=\"text-align: justify;\"><span style=\"color: #000000;\"><img
  src=\"images/fotogalerie/hemofilicke-dny/batuv-kanal/img_4104.jpg\" border=\"0\"
  width=\"150\" height=\"90\" style=\"margin-left: 10px; margin-right: 10px; float:
  left;\" /></span><span style=\"color: #000000;\">Proplul úskalími Baťova kanálu
  spojeného s řekou Moravou a po několika kilometrech se vrátil do přístavu ve Veselí
  nad Moravou. Ne celý svaz, ale ti jeho členové a hosté, kteří přijeli oslavit letošní
  Světový den hemofilie.</span></h4>\r\n<p style=\"text-align: justify;\"><span style=\"color:
  #000000;\">Správné datum je sice už v dubnu, ale protože na vodě fouká, rozhodla
  se svazová rada posunout den „D“ až na květen. Vyplatilo se, počasí se zachovalo
  velmi kavalírsky a po dlouhé a neodbytné zimě ukázalo lodníkům i pasažérům vlídnou
  tvář.</span></p>"
category: Oslavy Světového dne hemofilie
---
<h4 style="text-align: justify;"><span style="color: #000000;"><img src="images/fotogalerie/hemofilicke-dny/batuv-kanal/img_4104.jpg" border="0" width="150" height="90" style="margin-left: 10px; margin-right: 10px; float: left;" /></span><span style="color: #000000;">Proplul úskalími Baťova kanálu spojeného s řekou Moravou a po několika kilometrech se vrátil do přístavu ve Veselí nad Moravou. Ne celý svaz, ale ti jeho členové a hosté, kteří přijeli oslavit letošní Světový den hemofilie.</span></h4>
<p style="text-align: justify;"><span style="color: #000000;">Správné datum je sice už v dubnu, ale protože na vodě fouká, rozhodla se svazová rada posunout den „D“ až na květen. Vyplatilo se, počasí se zachovalo velmi kavalírsky a po dlouhé a neodbytné zimě ukázalo lodníkům i pasažérům vlídnou tvář.</span></p>

<p style="text-align: justify;"><span style="color: #000000;">Hlavním bodem programu se stala několika kilometrová plavba z Veselí do Vnorov k plavební komoře, jejíž vzhled a mechanizmus jsou pro suchozemce vždycky atraktivní. Mnozí z cestujících se dokonce rozhodli, že příští plavbu podniknou sami ve své režii, protože pro řízení lodi nejsou třeba žádné kapitánské zkoušky a napouštění a vypouštění komor je zcela zdarma. A je možné plout z Otrokovic až do slovenské Skalice, výběr lodi záleží jen na počtu plujících a hlavně nocujících cestujících. Ano, pronajmout si lze houseboat a přespávat přímo na hladině. Kanál částečně využívá toku řeky Moravy a částečně vlastního unikátního díla, které v režii Baťových závodů vznikalo v těsně předválečných letech.</span></p>
<p style="text-align: justify;"><span style="color: #000000;">Společnost obveselovala přímo na palubě lidová muzika, ta hrála i před samotným naloděním na terase přístavu ve Veselí. Jíst a pít bylo co tady i poté na palubě. Tady přibyly i nádoby s červeným, bílým a růžovým vínem – degustace ve velkém množství se setkala s velkým úspěchem. K nezbytnému sýru a chlebu přibyly i špičkové koláče, které tradičně připravila rodina nedaleko bydlícího člena Rady ČSH Martina Bohůna.</span></p>
<p style="text-align: justify;"><span style="color: #000000;">Ani po přistání se nikdo nenudil, hlavně děti měly co dělat. Skákací hrad či sedm tajemných ostrovů v perfektním provedení kolektivu <a href="http://www.ddmpastelka.cz/" target="_blank" title="DDM Pastelka">Domu dětí a mládeže Pastelka</a> z Uherského Ostrohu.  A kdo neměl vody ještě dost, mohl si na účet svazu půjčit motorovou loď a vydat se třeba opačným směrem než na velkém plavidle předtím a zkusit si své kapitánské a kormidelnické dovednosti. Tedy – pokud se cítil dostatečně fit, protože obsáhlý raut s množstvím čerstvě grilovaného masa a dalších specialit, působil dosti vyčerpávajícím dojmem.</span></p>
<p style="text-align: justify;"><span style="color: #000000;">Na hladký průběh dohlížela loga sponzorujících firem <a href="http://www.novonordisk.cz/documents/home_page/document/index.asp" target="_blank" title="Novo Nordisk">Novo Nordisk</a> a <a href="http://www.cslbehring.com/" target="_blank" title="CSL Behring">CSL Behring</a>, jimž patří obrovský dík za možnost se sejít, popovídat, pobavit se a zakusit nové zážitky. Ze strany samotné Rady ČSH se pak o všechno postarali místopředseda Martin Bohůn a Jana Kalábová. Nelitovali času ani námahy a vše dokonale připravili. Včetně dárků, jež si každý na památku odvezl.</span></p>
<p style="text-align: justify;"><span style="color: #000000;">Termín jsme tedy nedodrželi, ale už po léta obvyklou dobrou zábavu a setkání ano. Škoda jen, že z Čech přijelo poměrně málo zájemců, zřejmě byla cesta na téměř slovenské pomezí příliš daleká. A protože spolupořadatelem byl opět Hemojunior, mohou jeho příslušníci jen litovat, že se program obešel bez nich. Těch nejmladších a jejich rodičů totiž přijel jen mizivý počet, přitom právě atraktivita plavby a další atrakce mohly přilákat zájemce každého věku.</span></p>
<p style="text-align: justify;"><span style="color: #000000;">I tak se zúčastnilo sedm desítek kolegů a snad nikdo z nich nelitoval. Právě pro ně se takové podniky pořádají a svazová rada bude muset už teď přemýšlet o tom, kam pozvat hosty za rok. Do té doby se ovšem ještě všichni sejdou 14. a 15. září na velké a nebývalé výroční Konferenci, o níž už brzy přineseme podrobnější informace. Také tady se budeme bavit, ale také dovídat nové a užitečné věci. A to všechno v <a href="http://www.lazne-vraz.cz/" target="_blank" title="Lázně Vráž">lázních Vráž u Písku</a> naprosto zdarma.</span></p>
<p style="text-align: center;"><code>[widgetkit id=54]</code></p>
