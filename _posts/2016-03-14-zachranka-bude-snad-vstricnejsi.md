---
author: Martin Bohůn
category: Ostatní
date: 2016-03-14 08:24:16
excerpt: '

  Na poslední schůzce koordinační rady Českého národního hemofilického programu, jejíž
  členem je i ČSH, se mimo jiné hovořilo o jistém posunu ve vztahu lékařů a záchranářů
  sloužících u rychlé záchranné služby a personálu urgentních příjmů v nemocnicích
  k hemofilikům

  Rada ČSH se už hodně dlouho snaží o lepší informovanost a vzdělanost uvedených zdravotníků,
  ale zatím stále s nevalným výsledkem Teď se zdá, že se ledy malinko hýbají První
  vlaštovkou byla účast hematologa na celostátní konferenci urgentní medicíny a medicíny
  katastrof s názvem Pelhřimovský podvečer, kde před dvěma sty účastníky z Česka a
  Slovenska vystoupil Ondřej Zapletal (více ve článku O hemofilii na konferenci záchranářů),
  dalším krokem je iniciativa ČNHP'
featured-image: images/uvodnik-clanku-foto/rzs.jpg
joomla_id: 268
joomla_url: zachranka-bude-snad-vstricnejsi
layout: post
title: Záchranka bude (snad) vstřícnější
---

<h4 style="text-align: justify;"><span style="color: #000000;"><span style="font-size: 1em;"><img src="images/uvodnik-clanku-foto/rzs.jpg" border="0" title="RZS" width="168" height="100" style="float: left; margin-left: 10px; margin-right: 10px;" /></span></span></h4>
<h4 style="text-align: justify;"><span style="color: #000000;"><span style="font-size: 1em;">Na poslední schůzce koordinační rady Českého národního hemofilického programu, jejíž členem je i ČSH, se mimo jiné hovořilo o jistém posunu ve vztahu lékařů a záchranářů sloužících u rychlé záchranné služby a personálu urgentních příjmů v nemocnicích k hemofilikům.</span></span></h4>
<p style="text-align: justify;"><span style="color: #000000;">Rada ČSH se už hodně dlouho snaží o lepší informovanost a vzdělanost uvedených zdravotníků, ale zatím stále s nevalným výsledkem. Teď se zdá, že se ledy malinko hýbají. První vlaštovkou byla účast hematologa na celostátní konferenci urgentní medicíny a medicíny katastrof s názvem Pelhřimovský podvečer, kde před dvěma sty účastníky z Česka a Slovenska vystoupil Ondřej Zapletal (více ve článku</span> <strong><a href="index.php/cs/doplnkove-informace/ostatni/253-o-hemofilii-na-konferenci-zachranaru">O hemofilii na konferenci záchranářů</a></strong>)<span style="color: #000000;">, dalším krokem je iniciativa ČNHP.</span></p>

<p style="text-align: justify;"><span style="color: #000000;">Zástupci svazu v této instituci dlouhodobě poukazují na neutěšený stav a vyzývají koordinační radu k zásahu. To se teď podařilo, ČNHP s podporou České hematologické společnosti sdružující hematology, vypracoval dokument určený odborníkům v urgentní medicíně. První ohlasy naznačují, že záchranky se přílivu nových informací nebrání, jsou – alespoň někde – připraveni jakési „školení“ hematologů přijmout a nadále se jím řídit. ČNHP vypracoval dopis určený ředitelům záchranek a nemocnic s urgentním příjmem, ve kterém vysvětluje základní principy zásahu u hemofiliků při krvácení, zejména nutnost okamžitě podat srážecí faktor. Často se totiž naši členové setkávali při žádosti o aplikaci doneseného faktoru s odpovědí „doktor jsem tady já, co mi budete radit.“</span></p>
<p style="text-align: justify;"><span style="color: #000000;">Svaz splnil další ze svých zásadních předsevzetí, navíc jedno z nejdůležitějších. Víc už v této oblasti nemůže dělat, vše další je jen a jen na záchrankách a urgentních příjmech. Budeme moc rádi, když se kdokoliv, kdo se s neadekvátním přístupem záchranářů setkal, se svou zkušeností podělí.   </span></p>