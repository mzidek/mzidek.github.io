---
author: Martin Bohůn
category: Ostatní
date: 2015-11-23 20:56:11
excerpt: '

  Světová federace hemofilie WFH zve vždycky ob rok – v lichém letopočtu – odborníky,
  aby seznámili celou komunitu s novinkami v oblasti Vždy se týkají léčebných preparátů,
  pokaždé z trochu jiného úhlu Tentokrát byla na pořadu jejich bezpečnost a dostupnost
  Potvrdilo se, že vysoké standardy bezpečnosti v posledních desetiletích už nenechávají
  nikoho na pochybách, že všechny produkované preparáty jsou dnes z hlediska soudobých
  znalostí naprosto bezpečné a prosté hrozby infekce známými viry Hrůzné doby šíření
  infekcí HIV a HCV jsou už definitivně pryč'
featured-image: images/uvodnik-clanku-foto/global_forum2015.jpg
joomla_id: 254
joomla_url: globalni-forum-o-bezpecnosti-a-dostupnosti-lecby
layout: post
title: Globální fórum o bezpečnosti a dostupnosti léčby
---

<p style="text-align: center;"><span style="color: #000000;"><img src="images/uvodnik-clanku-foto/global_forum2015.jpg" border="0" alt="Hemofilici" title="Globální fórum 2015" width="517" height="112" style="vertical-align: middle;" /><br /></span></p>
<p style="text-align: justify;"><span style="color: #000000;">Světová federace hemofilie WFH zve vždycky ob rok – v lichém letopočtu – odborníky, aby seznámili celou komunitu s novinkami v oblasti. Vždy se týkají léčebných preparátů, pokaždé z trochu jiného úhlu. </span><span style="color: #000000;">Tentokrát byla na pořadu jejich bezpečnost a dostupnost. Potvrdilo se, že vysoké standardy bezpečnosti v posledních desetiletích už nenechávají nikoho na pochybách, že všechny produkované preparáty jsou dnes z hlediska soudobých znalostí naprosto bezpečné a prosté hrozby infekce známými viry. Hrůzné doby šíření infekcí HIV a HCV jsou už definitivně pryč.</span></p>

<p style="text-align: justify;"><span style="color: #000000;">Hodně se proto hovořilo zejména o plazmatických preparátech, které ještě stále zaujímají vysoké procento světové produkce. Vždyť i u nás pokrývají spotřebu ze 60% a jen 40% připadá na rekombinanty. Z tohoto pohledu je zajímavé, že naší republice patří třetí místo ve světě co do produkce darované krevní plazmy v přepočtu na počet obyvatel. Nejvíc nasbírají Spojené státy (30 l plazmy na 1000 obyvatel), Česko je s 30 litry třetí. Před námi je ještě Rakousko. V Americe je darování plazmy zhusta zdrojem příjmů, proto tak vysoké číslo. Ovšem právě placené dárcovství může být potenciálně největší hrozbou bezpečnosti.</span></p>
<p style="text-align: justify;"><span style="color: #000000;">Dnes už globální obavy z přenosu virové nákazy plazmou nepanují, největší starosti vzbuzuje vznik inhibitoru. To je jednoznačně největší riziko častých infúzí krevních derivátů, ať už plazmatických či rekombinantních.</span></p>
<p style="text-align: justify;"><span style="color: #000000;">K léčbě koagulačními preparáty má stále jen zhruba 25% světové populace. Většímu rozšíření stojí v cestě poměrně vysoké náklady, ale díky úsilí WFH v řadě posledních desetiletí se i tento stav pomalu daří zlepšovat. Ale skutečně jen velmi, velmi pomalu.</span></p>
<p style="text-align: justify;"><span style="color: #000000;">V centru pozornosti jsou dnes především preparáty z proslouženou dobou účinnosti a genové terapie. S oběma je to jako na houpačce – jednou se o nich mluví s nadějemi, jindy je třeba naděje utlumit. Je ale fakt, že preparáty s prodlouženým poločasem rozpadu už někde ve světě fungují, zejména ty s Faktorem IX, který je nepoměrně jednodušší a zvládnutelnější než VIII. O celé záležitosti jsme už několikrát psali i na svazovém webu, lze tu vystopovat řadu článků. Názory se velmi liší, zejména na to, jaké následky mohou upravované molekuly nesoucí účinný faktor, v budoucnu přinést.</span></p>
<p style="text-align: justify;"><span style="color: #000000;">Největším „hitem“ současnosti je ale genová terapie. Hovoří se o ní při každé příležitosti mezinárodních setkání odborníků, ale rovněž s kolísavými výsledky. Opět je jednodušší odstranit deficit Faktoru IX, tedy příčinu hemofilie B. Momentálně to vypadá, že v nejbližších deseti letech nelze s účinnou genovou terapií počítat.</span></p>
<p style="text-align: justify;"><span style="color: #000000;">Jednoznačným pozitivem zůstává, že výzkum a vývoj v oblasti léčby hemofilie neustává, pracuje se tu na několika frontách v různých zemích Evropy i v USA. Ne nadarmo se říká, že žádná z dědičných chorob nezaznamenala v posledním čtvrtstoletí takový pokrok a tak prudký rozvoj výzkumu, jako právě hemofilie.</span></p>
<p style="text-align: justify;"><span style="color: #000000;">Extenzivní rozvoj léčby dnes střídá intenzivní, především ovšem v rozvinuté části světa. Tedy v té podstatně menší než je zbytek. Materiály IX. Globálního fóra WFH nás mohou potěšit zjištěním, že Česko je na tom ve všech směrech velmi dobře a patří do skupiny těch v léčbě hemofilie nejúspěšnějších zemí světa. </span></p>