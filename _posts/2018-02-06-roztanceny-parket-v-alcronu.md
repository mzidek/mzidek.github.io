---
author: Martin Bohůn
category: Články
date: 2018-02-06 19:24:22
excerpt: 'Jedinečné prostředí, dobrá společnost a plný taneční parket Tak lze charakterizovat
  poslední sobotu měsíce ledna, kterou ozdobilo společné setkání členů a příznivců
  obou spolků, tedy Českého svazu hemofiliků i Hemojunioru

  A když už do naší metropole cestovala i většina radních svazu, rozhodli jsme se
  spojit příjemné s užitečným Ještě před večerní veselicí zasedla ke společnému jednání
  Rada ČSH, aby projednala další otázky a kroky v její práci, načež se ihned po skončení
  přesunula do nedalekého hotelu Alcron'
featured-image: images/fotogalerie/ples/2018/03.jpg
joomla_id: 321
joomla_url: roztanceny-parket-v-alcronu
layout: post
title: Roztančený parket v Alcronu
---

<h4 style="text-align: justify;"><img src="images/fotogalerie/ples/2018/03.jpg" border="0" width="168" height="100" style="float: left; margin-left: 10px; margin-right: 10px;" /><span style="color: #000000;">Jedinečné prostředí, dobrá společnost a plný taneční parket. Tak lze charakterizovat poslední sobotu měsíce ledna, kterou ozdobilo společné setkání členů a příznivců obou spolků, tedy Českého svazu hemofiliků i Hemojunioru.</span></h4>
<p style="text-align: justify;"><span style="color: #000000;">A když už do naší metropole cestovala i většina radních svazu, rozhodli jsme se spojit příjemné s užitečným. Ještě před večerní veselicí zasedla ke společnému jednání Rada ČSH, aby projednala další otázky a kroky v její práci, načež se ihned po skončení přesunula do nedalekého hotelu Alcron.</span></p>

<p style="text-align: justify;"><span style="color: #000000;">Zde již na všechny čekal připravený a vyzdobený sál, který mohl opět po roce přivítat účastníky společenského večera.  Role hostitelky se opět ujala lety osvědčená Kateřina Altmanová, členka Hemojunioru, společně s manželem Petrem. Jak jinak než vše připravené do posledního puntíku naskytlo hostům netradiční zážitek, podpořený krásnými prostorami pražského hotelu Alcron, který nám již potřetí umožnil prožít společný večer v těchto netradičních prostorách.</span></p>
<p style="text-align: justify;"><span style="color: #000000;">Už při vstupu do sálu převažovala barva červená a to nejen výzdobou či součástí oblečení, ale tentokrát i jako slavnostní zahajovací přípitek, který byl věnován především všem našim přítomným sympatizantům, podporovatelům i sponzorům. Moderátorský duet Terezka a Michael tímto odstartoval další díl našeho společného večera. Úvodní skladby kapely <strong><a href="http://www.wocatiesband.cz/" title="Wocaties Band">Wocaties Band</a></strong> přitáhly na parket první tanečníky, jiní si pochutnávali na místních gastronomických specialitách. Pro milovníky vína byl připraven pult několika skvělých vzorků z <strong><a href="http://www.vinozpodskali.cz/" title="Víno z Podskalí">vinotéky Romana Porteše</a></strong> a do akce se zapojil i <strong><a href="http://www.pivovar-luziny.cz/" title="Pivovar Lužiny">Pivovar Lužiny</a></strong> se sudem piva. O jídlo a pití tedy nebyla nouze, totéž lze říci o tombole, která letos obsahovala více než 300 darů.</span></p>
<p style="text-align: justify;"><span style="color: #000000;">Zpestřením byla i prezentace fotografií z akcí obou spolků. Po obou stranách pódia běžely obrázky, kterými jsme si mohli připomenout společné chvíle a momenty z různých akcí,  pobytů, workshopů nebo oslav světových dnů hemofilie. Vzpomínky se vracely, někteří jen nevěřícně kroutili hlavou, jak ten čas letí.</span></p>
<p style="text-align: justify;"><span style="color: #000000;">V průběhu večera přišlo i na křest a aukci kalendáře, který spatřil světlo světa při pobytu nejmenších hemofiliků s rodiči v Bělči nad Orlicí. Kalendář byl nakonec vydražen za více než osm set korun.</span></p>
<p style="text-align: justify;"><span style="color: #000000;">O tom, že hemofilici jsou kluci šikovní přesvědčil přítomné náš dlouholetý účastník hemofilických táborů Patrik Zmij. Na kytaru vystřihnul sólo jako z partesu, kterým si získal srdce nejedné dámy. Budoucí vedoucí hemofilického tábora a navíc kytarista? Nic lepšího si nemůžeme přát.</span></p>
<p style="text-align: center;"><code>[widgetkit id=106]</code></p>
<p style="text-align: justify;"><span style="color: #000000;">Po celou dobu večera nás provázela skupina Wocaties Band se svým skvělým repertoárem. Poslední série písniček doznívala už dlouho po „večerce“, parket totiž stále toužil po dalších a dalších tónech i tanci. Bohužel, příkaz zněl jasně. Světla sálu pomalu uhasínala, účastníci si potřásli rukou, prohodili pár slov na rozloučenou – možná o tom, kde se potkají zase příště? Třeba ve Vískách na rekondici dospělých, nebo hemofilických táborech v Zubří či Bělči, mezigeneračním setkání v Jihlavě, nebo až na dalším společenském večeru? Ať to bude kdekoliv, příležitostí bude opět mnoho. Tak přijeďte!</span></p>
<p style="text-align: justify;"><span style="color: #000000;">Pomoci vám k tomu můžou i ohlasy několika účastníků společenského večera v Alcronu, o které se s vámi chceme podělit.</span></p>
<p style="text-align: justify;"><span style="color: #000000;">Všem, kteří přiložili ruce k dílu a společný večer v Alcronu připravili srdečné a vřelé DÍKY!</span></p>
<p style="text-align: justify;"><span style="color: #000000;"><em>Účastnili jsme se společenského večera v hotelu Alcron v Praze poprvé,</em><em> byli jsme velice potěšeni, že náš svaz hemofiliků i Hemojunior něco takového jako společný večer v krásném prostředí pořádají a dávají nám příležitost se setkání účastnit. Chtěli bychom průběh večera pochválit, bylo to na vysoké společenské úrovni, nemluvíme jenom o prostředí, kde se večer konal, ale taky raut a hudba, mladí muzikanti předvedli, co umí. Moc hezké bylo vystoupení mladého chlapce – hemofilika. Tato umělecká vložka programu byla velice příjemná, což společenský večer ještě více umocnilo. V atmosféře, která zde panovala, jsme se cítili velice příjemně a bylo moc hezké se dívat i na mladé lidi, kteří se velice hezky chovali a bavili. </em><em>Všichni byli krásně společensky oblečeni a nám vůbec nevadilo, že jsme přijeli až ze Znojma do Prahy v počasí, jaké bylo. Spíše naopak. Všechno bylo noblesní, od přivítání, až po poslední minutu programu. Myslíme, že všichni účastníci museli být spokojeni. Soudíme podle toho, jak se nikomu nechtělo věřit, že nastává konec. Nemělo to chybu, chvála pořadatelům a taky sponzorům. Moc hezké bylo setkat se i jinak, než jenom s lékaři v nemocnici, o nemoci, ale vidět i lékaře a zdravotní sestřičky, jiné zástupce firem, sponzorů uprostřed zábavy, která byla společná pro nás pro všechny. </em><em>Děkujeme moc!</em></span></p>
<p style="text-align: justify;"><span style="color: #000000;"><em>K.S.</em></span></p>
<p style="text-align: justify;"><span style="color: #000000;"><em>Dne 27.1. 2018 jsem se zúčastnil společenského večera Českého svazu hemofiliků a Hemojunioru. Je potřeba říci, že je fajn občasné setkávání se a popovídání o tom, co nás provází životem s hemofilií, ale i o běžných starostech a radostech. Moc se mně to líbilo a myslím, že je fajn zúčastnit se toho právě na společenském „plese“ v tak hezkém prostředí, za poslechu příjemné hudby, s dobrým občerstvením a zatančit si u toho. Prožil jsem moc příjemný večer se svými starými dobrými známými a budu rád, když budu moci přijet opět třeba na nějaký další zase v příští „plesové“ sezóně. </em></span></p>
<p style="text-align: justify;"><span style="color: #000000;"><em>P.C</em></span></p>
<p style="text-align: justify;"><span style="color: #000000;"><em>Prostředí vynikající, včetně personálu, organizace z průvodci velmi příjemné, tombola vč. cen se mě taktéž líbila, okolo mne názory podobné, setkání se všemi bylo milé. Díky organizaci přátel a zajištění obstojného hotelu k noclehu, jsem byl velmi spokojen. Domnívám se, že kdyby bylo možné nějakým rozumným způsobem zajistit nocleh v místě konání akce, účast by v budoucnu mohla být i větší?!? To je spíš námět na další rok?</em></span></p>
<p><span style="color: #000000;"><em><span style="color: #000000;">Z.B.</span><br /></em></span></p>
<p style="text-align: center;"><span style="color: #000000;"><em><img src="images/uvodnik-clanku-foto/ples_2018.jpg" border="0" alt="" width="648" height="430" /><br /></em></span></p>