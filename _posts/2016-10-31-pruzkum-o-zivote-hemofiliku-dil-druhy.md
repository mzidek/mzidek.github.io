---
author: Martin Bohůn
category: Články
date: 2016-10-31 10:26:41
excerpt: 'Možná si ještě vzpomenete, jak jste v roce 2011 vyplňovali dotazník s názvem
  „Jak se žije českým hemofilikům“ A protože od té doby uplynulo přesně pět let, je
  na čase zjistit, kam se vše posunulo, co se změnilo, jak se žije teď

  Proto připravil svaz pokračování průzkumu Drtivá většina otázek se opakuje, aby
  bylo možné přesně porovnat vývoj Některé nové ale přibyly, protože tehdy se ještě
  vůbec nemluvilo například o preparátech s prodlouženou dobou účinku, genové terapii
  nebo farmakokinetice I to je výrazem vývoje a průzkum ho chce zachytit'
featured-image: images/symboly/klavesnice.jpg
joomla_id: 282
joomla_url: pruzkum-o-zivote-hemofiliku-dil-druhy
layout: post
title: Průzkum o životě hemofiliků, díl druhý
---

<h4 style="text-align: justify;"><img src="images/symboly/klavesnice.jpg" border="0" width="168" height="100" style="float: left; margin-left: 10px; margin-right: 10px;" /><span style="color: #000000;">Možná si ještě vzpomenete, jak jste v roce 2011 vyplňovali dotazník s názvem „Jak se žije českým hemofilikům.“ A protože od té doby uplynulo přesně pět let, je na čase zjistit, kam se vše posunulo, co se změnilo, jak se žije teď</span></h4>
<p style="text-align: justify;"><span style="color: #000000;">Proto připravil svaz pokračování průzkumu. Drtivá většina otázek se opakuje, aby bylo možné přesně porovnat vývoj. Některé nové ale přibyly, protože tehdy se ještě vůbec nemluvilo například o preparátech s prodlouženou dobou účinku, genové terapii nebo farmakokinetice. I to je výrazem vývoje a průzkum ho chce zachytit.</span></p>

<p style="text-align: justify;"><span style="color: #000000;">Výsledky, o které tenkrát projevilo zájem i Evropské hemofilické konsorcium a některé okolní země, poslouží k vyhodnocení kvality života, ke stanovení dalších cílů a vůbec pomůže všestranně právě samotné hemofilické komunitě.</span></p>
<p style="text-align: justify;"><span style="color: #000000;">První dotazníky se dostaly do rukou účastníkům setkání „Společně o hemofilii“ v Čestlicích, další jsou k dispozici ve všech centrech. Tam jsou vložené do nadepsaných a ofrankovaných obálek, takže je stačí jen vyplnit a zásilku hodit do schránky. Pokud by právě do vašeho centra zatím nedorazily, dejte prosím vědět svazu na obvyklých kontaktech, aby bylo možné zjednat nápravu.  Pro leckoho asi pohodlnější způsob představuje možnost odpovědět online pomocí formulářů zveřejněných na internetu pod adresou </span><span style="color: #000000;"><strong><a href="https://docs.google.com/forms/d/e/1FAIpQLSdo978T7_oTB82Se6A4kgPCYbzOd10exkg7gBKPFsj0tyhSiw/viewform?c=0&amp;w=1" target="_blank" title="Průzkum o životě hemofiliků, díl druhý">https://goo.gl/forms/j0KjP6Zgv8ItECgs1</a></strong>.</span></p>
<p style="text-align: justify;"><span style="color: #000000;">Svaz i sponzor průzkumu Shire a také odborníci z řad statistiků, věnovali přípravě nemálo času, úsilí a financí. Proto je v zájmu všech příležitosti využít a dotazník skutečně vyplnit. Měli by tak učinit opravdu všichni, vždyť jde právě o ně. Netřeba asi zdůrazňovat, že celá záležitost je naprosto anonymní, nikde se žádné identifikační údaje respondentů neshromažďují.      </span></p>