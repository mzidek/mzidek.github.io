---
author: Martin Bohůn
category: 'Workshopy '
date: 2015-04-17 03:28:35
excerpt: 'Z hlediska života hemofilické populace je v Česku jedním z nejklidnějších
  regionů právě ten jihočeský Nevznikají tu žádné aktivity, pochází odtud minimum
  členů svazu I to je jeden z důvodů, proč svaz nasměroval další díl regionálních
  workshopů právě sem

  S cílem zdejším kolegům pomoci sezval obvyklou sestavu odborníků a vyhradil setkání
  co možná nejširší veřejnosti s nimi hotel Podhrad v Hluboké nad Vltavou O dojmy
  se chtějí podělit dvě přímé účastnice'
featured-image: images/fotogalerie/workshopy/jizni-cechy/cb_01.jpg
joomla_id: 228
joomla_url: trochu-zvlnena-hladina-jihoceskeho-rybnika
layout: post
title: Trochu zvlněná hladina jihočeského rybníka
---

<h4 style="text-align: justify;"><span style="color: #000000;"><img src="images/fotogalerie/workshopy/jizni-cechy/cb_01.jpg" border="0" width="168" height="100" style="float: left; margin: 10px;" /><span style="font-size: 1em;"><br />Z hlediska života hemofilické populace je v Česku jedním z nejklidnějších regionů právě ten jihočeský. Nevznikají tu žádné aktivity, pochází odtud minimum členů svazu. I to je jeden z důvodů, proč svaz nasměroval další díl regionálních workshopů právě sem.</span></span></h4>
<p style="text-align: justify;"><span style="color: #000000;">S cílem zdejším kolegům pomoci sezval obvyklou sestavu odborníků a vyhradil setkání co možná nejširší veřejnosti s nimi hotel Podhrad v Hluboké nad Vltavou. O dojmy se chtějí podělit dvě přímé účastnice.</span></p>

<p style="text-align: justify;"><span style="color: #000000;">Úvod patřil uvítání hostiteli ze sponzorující společnosti Baxter a pořádajícího ČSH. Místopředseda Martin Bohůn seznámil s činností svazu, s připravovanými akcemi, představil také důležité hosty - vedoucí lékaře hemofilického centra pro dospělé i děti v Českých Budějovicích Ivana Vonkeho a Pavla Timra.  Rodiny s dětmi mohly své potomky svěřit profesionálním chůvám. Děti jsme pomalu ani neviděli a mohli se tak plně soustředit na všechny informace.</span></p>
<p style="text-align: justify;"><span style="color: #000000;">První z pozvaných promluvil primář oddělení klinické hematologie Nemocnice České Budějovice Ivan Vonke. Seznámil nás s aktuální léčbou hemofilie a nastínil i budoucí možnosti. Pavel Timr, lékař dětského hematoonkologického oddělení Nemocnice České Budějovice, nás provedl nemocí i léčbou od její historie až po současnost.<em><a href="images/dokumenty-pdf-doc/workshop-jizni-cechy/mudr.-pavel-timr.pdf" target="_blank" title="přednáška MUDr. Pavel Timr"><br /></a></em></span></p>
<p style="text-align: justify;"><span style="color: #000000;">Z hlavního města za námi na jih dorazil ortoped z Fakultní nemocnice Motol Petr Teyssler s přednáškou o možnostech léčby kloubů postižených krvácením. To byla určitě jedna z nejpřínosnějších informací.<br /></span></p>
<p style="text-align: justify;"><span style="color: #000000;">Mnozí z nás slyšeli poprvé o možnosti využívat domácí péči odborných zdravotních sester. Financuje ji veřejné zdravotní pojištění a umožňuje v případě potřeby pomoc odbornic přímo v domácím prostředí.  Podrobné informace i s návodem, jak službu získat, přednesla Kateřina Nováková z Agentury domácí péče IVAS.<em><a href="images/dokumenty-pdf-doc/workshop-jizni-cechy/mgr.-katerina-novakova.pdf" target="_blank" title="přednáška Mgr. Katerina Nováková"><br /></a></em></span></p>
<p style="text-align: justify;"><span style="color: #000000;">Až z dalekého libereckého úřadu práce přijela Marcela Štáfová. Předestřela široký obraz možností, jež nabízí sociální systém. A hned na místě mohla v některých konkrétních případech poradit v dalším postupu, pokud někdo není s postupem sociálních úřadů spokojen. Pro letošní rok je přichystaná řada novinek a my jsme si je všechny mohli vyslechnout.</span></p>
<p style="text-align: justify;"><span style="color: #000000;">Ze stránek ČSH i z tištěných materiálů je už dávno známo, jak nesmírně důležitá je rehabilitace postižených kloubů a také prevence poškození. Stejně jako na předchozích workshopech promluvila na toto téma Marie Katzerová z FN Brno. Nabídla dokonce i možnost praktického vyzkoušení některých cviků, ale zájemců se bohužel našlo jen velmi málo. Škoda, taková příležitost se nemusí jen tak opakovat. </span></p>
<p style="text-align: justify;"><span style="color: #000000;">Během všech přednášek jsme měli možnost vznášet dotazy na kteréhokoliv z přednášejících. </span></p>
<p style="text-align: justify;"><span style="color: #000000;">Velký dík patří společnosti Baxter a Českému svazu hemofiliků za to, že se setkání hemofiliků a lidí s von Willebrandovou chorobou mohlo konat. Pro nás všechny byly informace velmi přínosné a těšíme se, že jejich ovoce brzy vykvete na poklidných jihočeských polích.</span></p>
<p style="text-align: justify;"><em><span style="color: #000000;">Jana Němcová, Romana Schwarzová</span></em></p>
<p style="text-align: center;"><span style="color: #000000;"><span>[widgetkit id=78]</span></span></p>