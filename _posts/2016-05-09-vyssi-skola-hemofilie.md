---
author: Martin Bohůn
category: 'Workshopy '
date: 2016-05-09 05:08:58
excerpt: 'Regionální semináře pro klienty registrované v jednotlivých centrech dorazily
  do Prahy Pozvánky dostali ti, kteří navštěvují ÚHKT a dětské centrum v Motole Opět
  s podporou společnosti Baxalta (dříve Baxter) se sešli v hotelu Andel´s na Smíchově,
  nedaleko stanice metra Anděl

  Program zůstal tradiční, ale obsah vyzněl přeci jen poněkud netradičně I když vlastně
  i formát byl trochu jiný, tentokrát nemuseli účastníci věnovat víkend, nýbrž středeční
  odpoledne To se ukázalo být šťastným, protože ne všichni – ať už pozvaní odborníci,
  či posluchači – jsou připraveni obětovat celý volný den'
featured-image: images/fotogalerie/workshopy/praha/peter%20salaj.jpg
joomla_id: 276
joomla_url: vyssi-skola-hemofilie
layout: post
title: Vyšší škola hemofilie
---

<h4 style="text-align: justify;">
 <img border="0" height="100" src="{{ site.baseurl }}/images/fotogalerie/workshopy/praha/peter%20salaj.jpg" style="float: left; margin-left: 10px; margin-right: 10px;" width="168"/>
 <span style="color: #000000;">
  Regionální semináře pro klienty registrované v jednotlivých centrech dorazily do Prahy. Pozvánky dostali ti, kteří navštěvují ÚHKT a dětské centrum v Motole. Opět s podporou společnosti Baxalta (dříve Baxter) se sešli v hotelu Andel´s na Smíchově, nedaleko stanice metra Anděl.
 </span>
</h4>
<p style="text-align: justify;">
 <span style="color: #000000;">
  Program zůstal tradiční, ale obsah vyzněl přeci jen poněkud netradičně. I když vlastně i formát byl trochu jiný, tentokrát nemuseli účastníci věnovat víkend, nýbrž středeční odpoledne. To se ukázalo být šťastným, protože ne všichni – ať už pozvaní odborníci, či posluchači – jsou připraveni obětovat celý volný den.
 </span>
</p>
<p style="text-align: justify;">
 <span style="color: #000000;">
  Nutno konstatovat, že kdo přišel, neprohloupil. Na první pohled se zdá, že témata jsou už notně ohraná, ale tentokrát bylo vše jinak. Obecně hovořili Peter Salaj z ÚHKT a Vladimír Komrska z Motola, ale oba vnesli do dobře známých témat nové pohledy. O tom svědčí i reakce publika. Dala znát, že je tu cosi, co ještě neslyšeli.
 </span>
</p>
<p style="text-align: center;">
 <span>
  [widgetkit id=92]
 </span>
</p>
<p style="text-align: justify;">
 <span style="color: #000000;">
  Totéž platí o vyčerpávajícím ortopedickém přehledu Petra Teysslera. Předestřel širokou škálu možností, jimiž může moderní ortopedie hemofilikům pomoci. A zdaleka nejde jen o to poslední, tedy totální endoprotézy.
 </span>
</p>
<p style="text-align: justify;">
 <span style="color: #000000;">
  Aby to nedospělo až sem, pomáhá rehabilitace. Martin Mužíček se v ÚHKT specializuje na fyzioterapii právě hemofiliků a přišel s novým programem, který s oddělením trombózy a hemostázy připravili. Dveře sem mají otevřené všichni, jen do nich vejít.
 </span>
</p>
<p style="text-align: justify;">
 <span style="color: #000000;">
  S několika poznámkami vystoupila i lékařka z centra léčby bolesti nemocni na Bulovce, ale jejich obsah byl pohříchu jen obecný a moc konkrétních rad nepřinesl.
 </span>
</p>
<p style="text-align: justify;">
 <span style="color: #000000;">
  Zato členům svazu velmi dobře známá Marcela Štáfová z Úřadu práce zafungovala velmi užitečně. Nepřišla sice s žádnými převratnými novinkami v sociální oblasti, ale věnovala se individuálním konzultacím a radám každému, kdo je potřeboval a projevil zájem.
 </span>
</p>
<p style="text-align: justify;">
 <span style="color: #000000;">
  Suma sumárum – už dlouho nebylo setkání s odborníky tak nabité informacemi a konkrétními radami, jako právě tady. Doufejme, že i v dalších regionech zaznamená program seminářů stejný úspěch jako v Praze. Svazová rada už přemýšlí, kde se – opět ve spolupráci s Baxaltou – uskuteční ten další.
 </span>
</p>