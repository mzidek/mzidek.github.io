---
author: Martin Bohůn
category: Rekondice dospělých
date: 2018-05-30 05:33:03
excerpt: "V týdnu od 11 do 19 května proběhl další ročník rekondice dospělých hemofiliků
  Nejspíše na nějaký čas naposled v penzionu Ohrada ve Vískách u Letovic \nPenzion
  sice splňuje prakticky všechny naše požadavky na pořádání tohoto pobytu, nicméně
  dle obecného názoru už nastal čas na změnu V tuto chvíli intenzivně hledáme vhodné
  místo a prozatím to vypadá, že se v příštím roce vydáme do Orlických hor O dojmy
  z proběhlého pobytu se s námi podělil Jarek Trefil Jarkovi děkujeme a se všemi se
  těšíme na další společná setkání\nZa organizátory Michal Skořepa"
featured-image: images/fotogalerie/dospele-rekondice/2018-visky/p5151296.jpg
joomla_id: 338
joomla_url: naposledy-ve-viskach
layout: post
title: Naposledy ve Vískách?
---

<h4 style="text-align: justify;"><span style="color: #000000;"><img src="images/fotogalerie/dospele-rekondice/2018-visky/p5151296.jpg" border="0" width="168" height="100" style="float: left; margin-left: 10px; margin-right: 10px;" />V týdnu od 11. do 19. května proběhl další ročník rekondice dospělých hemofiliků. Nejspíše na nějaký čas naposled v penzionu Ohrada ve Vískách u Letovic. </span></h4>
<p style="text-align: justify;"><span style="color: #000000;">Penzion sice splňuje prakticky všechny naše požadavky na pořádání tohoto pobytu, nicméně dle obecného názoru už nastal čas na změnu. V tuto chvíli intenzivně hledáme vhodné místo a prozatím to vypadá, že se v příštím roce vydáme do Orlických hor. O dojmy z proběhlého pobytu se s námi podělil Jarek Trefil. Jarkovi děkujeme a se všemi se těšíme na další společná setkání.</span></p>
<p style="text-align: justify;"><em><span style="color: #000000;">Za organizátory Michal Skořepa</span></em></p>

<p style="text-align: justify;"><span style="color: #000000;">Máme za sebou další setkání, (tentokrát do třetice všeho dobrého) ve Vískách u Letovic.</span></p>
<p style="text-align: justify;"><span style="color: #000000;">A že to bylo do třetice všeho dobrého, potvrzuje i fakt, že se nás sešlo nejvíce za celu dobu a naplnili jsme celou budovu. A to nejen na pokojích, ale stále nás bylo všude plno. Ať už to byla restaurace, společenská místnost, bazén, nebo rehabilitační stoly. Všude vládla dobrá nálada a příjemný ruch či dětský smích i křik. Vždyť i dětí se sešlo rekordně jedenáct. Při již klasickém turnaji ve stolním tenise jsme občas museli doslova stát ve frontě na stůl. A o místu u grilu ani nemluvě. Tuto již klasickou „proceduru“ si nikdo nechce nechat ujít, zvlášť když vůně pečícího se masa zašimrá v nose a nastartuje chuťové pohárky. A že jsme ubytováni v pivovaru a tím pádem je čím zapíjet tomu dodává jen korunu. Pak už jen Honzova kytara dovršila atmosféru téměř letního večera.</span></p>
<p style="text-align: justify;"><span style="color: #000000;">Naštěstí hezké počasí převládalo nad deštivým, tak jsme si celý pobyt mohli užít se spoustou krásných výletů, ať už na pštrosí farmu, Porčův mlýn v Býkovci, nedaleký top barokní zámek jižní Moravy v Lysicích, nebo empírový v Boskovicích či částečnou zříceninu gotického hradu Svojanov. A když nás přece jen déšť dohnal, tak nás do svých přenádherných útrob ukryly krápníkové Sloupsko Šošovské jeskyně.</span></p>
<p style="text-align: justify;"><span style="color: #000000;">Ale nesmím zapomenout na to hlavní, proč se tento pobyt uskutečnil a to je každodenní rehabilitace. Jako každoročně se o nás v tomto směru postaraly již zkušené fyzioterapeutky – kamarádky, které nám celé dopoledne protahovaly naše deformity. Navíc přibylo řízené cvičení v bazénu, které nám dalo pořádně do těla a o to víc pomohlo. Za to jim všem patří velký dík. Jmenovitě Alče, Bětce, Nadě, i staronové Terce. A samozřejmě tomu, kdo to všechno „spískal“, Michalovi. Kdo měl zájem, mohl si své tělo ještě vyhřát v sauně, nebo probublat v perličkové koupeli. A ti nejzdatnější a nejodvážnější ještě protřepat při hippoterapii.</span></p>
<p style="text-align: justify;"><span style="color: #000000;">Závěrečné shrnutí, bylo to moc fajn a nikomu se nechtělo domů. Už teď se těšíme na nové zážitky na novém místě, kde starou partu doplní jistě i další noví kamarádi.</span></p>
<p style="text-align: justify;"><em><span style="color: #000000;">Za všechny Jarek Trefil</span></em></p>
<p style="text-align: center;"><span style="color: #000000;"><code>[widgetkit id=109]</code><br /></span></p>