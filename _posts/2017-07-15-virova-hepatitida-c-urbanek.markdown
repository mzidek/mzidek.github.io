---
layout: post
title: Virová hepatitida C
joomla_id: 301
joomla_url: virova-hepatitida-c-urbanek
date: 2017-07-15 08:37:10.000000000 +02:00
author: Martin Bohůn
excerpt: "<h4><span style=\"color: #000000;\"><img src=\"images/uvodnik-clanku-foto/urbanek.jpg\"
  border=\"0\" width=\"168\" height=\"100\" style=\"float: left; margin-left: 10px;
  margin-right: 10px;\" /></span></h4>\r\n<h4 style=\"text-align: justify;\"><span
  style=\"color: #000000;\">Řada členů svazu se potýká s nákazou hepatitidy typu C,
  jejíž léčba byla dosud velmi problematická. Teď se ale blýská na lepší časy, objevila
  se naděje. Požádali jsme o odbornou informaci Prof. MUDr. Petra Urbánka, CSc. z
  Interní kliniky 1. LF UK a ÚVN Praha, který se hemofilikům dlouhodobě věnuje. </span></h4>\r\n<p
  style=\"text-align: justify;\"><span style=\"color: #000000;\">Jeho text je pro
  laiky poměrně obtížný, jak to u lékařů bývá, přináší ale to nejdůležitější - žloutenka
  typu C se už dá úspěšně léčit. Podrobnosti zná každé hemofilické centrum.</span></p>"
category: Rady k léčbě
---
<h4><span style="color: #000000;"><img src="images/uvodnik-clanku-foto/urbanek.jpg" border="0" width="168" height="100" style="float: left; margin-left: 10px; margin-right: 10px;" /></span></h4>
<h4 style="text-align: justify;"><span style="color: #000000;">Řada členů svazu se potýká s nákazou hepatitidy typu C, jejíž léčba byla dosud velmi problematická. Teď se ale blýská na lepší časy, objevila se naděje. Požádali jsme o odbornou informaci Prof. MUDr. Petra Urbánka, CSc. z Interní kliniky 1. LF UK a ÚVN Praha, který se hemofilikům dlouhodobě věnuje. </span></h4>
<p style="text-align: justify;"><span style="color: #000000;">Jeho text je pro laiky poměrně obtížný, jak to u lékařů bývá, přináší ale to nejdůležitější - žloutenka typu C se už dá úspěšně léčit. Podrobnosti zná každé hemofilické centrum.</span></p>

<p style="text-align: justify;"><span style="color: #000000;"><strong>Epidemiologie HCV</strong></span></p>
<div class="WordSection1" style="text-align: justify;">
<p><span style="color: #000000;">Prevalence HCV infekce v populaci se v různých zemích světa pohybuje od řádu desetin procenta až do desítky procent. Celkově se odhaduje, že virem hepatitidy C je na světě infikováno kolem 150 milionů lidí.  Počet HCV infikovaných osob je v ČR odhadován na 20 – 40 tisíc. </span></p>
<p align="left"><span style="color: #000000;">Hlavními cestami šíření (rizikovými faktory pro přenos) HCV infekce jsou:</span></p>
</div>
<div class="WordSection2" style="text-align: justify;">
<ul>
<li><span style="color: #000000;">Přenos krevními deriváty a přípravky</span></li>
<li><span style="color: #000000;">Intravenózní aplikace narkotik</span></li>
<li><span style="color: #000000;">Pravidelné dialyzační léčení (PDL)</span></li>
<li><span style="color: #000000;">Profesionální riziko expozice HCV</span></li>
<li><span style="color: #000000;">Sexuální kontakt s osobou HCV pozitivní</span></li>
<li><span style="color: #000000;">Vertikální přenos z HCV pozitivní matky na novorozence (perinatální přenos)</span></li>
<li><span style="color: #000000;">Iatrogenní cesta</span></li>
</ul>
</div>
<p style="text-align: justify;"><span style="color: #000000;"><strong>Přirozený průběh neléčené HCV infekce</strong></span></p>
<p style="text-align: justify;"><span style="color: #000000;">Naše znalosti o přirozeném průběhu NELÉČENÉ infekce HCV v současnosti nejsou zcela uspokojivé, příčin nedostatku informací je celá řada. Většina z nich vyplývá ze skutečnosti, že u HCV infekce bývá velmi špatně definovaný okamžik vzniku infekce, celou řadu let může probíhat zcela asymptomaticky nebo naopak je odhalena v dřívějších fázích a na základě současných znalostí je také v ten okamžik zahájena protivirové terapie.</span></p>
<p style="text-align: justify;"><span style="color: #000000;">Obrázek 1 ukazuje faktory asociované s nižším rizikem rozvoje jaterní cirhózy (do 20%) a naopak s vyšším rizikem jejího rozvoje po 20 letém trvání HCV infekce. Hodnotit mozaiku vyjmenovaných faktorů a jejich vliv na rozvoj jaterního onemocnění v každém individuálním případě je velmi složité, někdy nemožné. Součástí základního vyšetření každé osoby s HCV infekcí proto musí být snaha o stanovení pokročilosti jaterní fibrózy – stupně pokročilosti zvazivovatění jater. V současné době je dostupná celá řada neinvazivních metod vhodných k tomuto účelu – tranzientní elastografie, ARFI, shear wave elastografie apod.. Všechny tyto metody měří tzv. tuhost jater, která je závislá na množství vaziva v jaterní tkáni. Tato vyšetření jsou klíčová, protože množství vaziva v játrech je měřítkem závažnosti (a pokročilosti) onemocnění.</span></p>
<p style="text-align: justify;"><span style="color: #000000;">Z výše uvedeného vyplývá, že faktory jako jsou hodnoty „jaterních testů,“ trvání infekce či způsob přenosu, jsou z pohledu určování závažnosti jaterního onemocnění zcela vedlejší a nelze je použít. Rozhodující v tomto ohledu je jen a pouze výsledek elastografie. V případech, kdy je elastograficky prokázána jaterní cirhóza, je třeba několika dalších vyšetření schopných odlišit ještě několik dalších stádií, protože „není cirhóza jako cirhóza“.</span>   </p>
<p style="text-align: center;"><img src="images/uvodnik-clanku-foto/snimek_hcv.jpg" border="0" alt="" width="679" height="433" /></p>
<p style="text-align: justify;"><span style="color: #000000;"><strong>PROTIVIROVÁ TERAPIE</strong></span></p>
<p style="text-align: justify;"><span style="color: #000000;"><strong>Terapeutický cíl</strong></span></p>
<p style="text-align: justify;"><span style="color: #000000;">Cílem protivirové léčby je jednoznačně dosažení setrvalé virologické odpovědi definované jako negativní sérová HCV RNA ve 12. týdnu po skončení jakékoliv protivirové léčby. Je-li tato podmínka splněna, je pacient vyléčen z HCV infekce. Pravděpodobnost návratu infekce je v desetiletém horizontu &lt; 1%, možná je však nová infekce, tj. reinfekce HCV při nové expozici viru.</span></p>
<p style="text-align: justify;"><span style="color: #000000;">V současné době jsou jasné důkazy pro tvrzení, že u pacientů, kteří dosáhnou vyléčení infekce, dochází k histologickému zlepšení – množství vaziva v jejich jaterní tkáni ustupuje. Tato regrese závisí na stupni poškození v okamžiku zahájení léčby. Obecně lze říci, že u pacientů, kteří v okamžiku zahájení léčby nemají jaterní cirhózu, dochází téměř k úplnému vymizení zvazivovatění tkáně. V případech, kdy tyto osoby mají ještě nějaký jiný důvod pro jaterní onemocnění (obezita, zvýšení příjem alkoholu apod.), ústup zvazivovatění nemusí být úplný, ale i tak bývá významný. Ústup zvazivovatění je patrný i u cirhotiků, nicméně u nich dochází spíše ke zlepšení jaterních funkcí, ke zlepšení dlouhodobé prognózy a určitý stupeň zvazivovatění u nich pravděpodobně přetrvává doživotně. Nezanedbatelným efektem úspěšné léčby je i to, že u všech pacientů, i u pacientů s jaterní cirhózou, dochází k významnému snížení rizika rozvoje primární rakoviny jater.</span></p>
<p style="text-align: justify;"><span style="color: #000000;"><strong>Terapeutické možnosti</strong></span></p>
<p style="text-align: justify;"><span style="color: #000000;">V roce 2011 vstoupila léčba virové hepatitidy C do zcela nové éry charakterizované rychlým průnikem tzv. přímo působících virostatik do léčebných kombinací této závažné infekce. Počátkem bylo schválení prvních dvou zástupců této heterogenní skupiny léčiv, bocepreviru a telapreviru, k užití u chronické HCV infekce.  Boceprevir a telaprevir jsou zástupci první generace virostatik, která se dnes už nepoužívají.</span></p>
<p style="text-align: justify;"><span style="color: #000000;">Přímo působící virostatika (DAA, Directly Acting Antivirals) mají svůj název odvozen od mechanismu účinku. Látky této skupiny přímo blokují některý z enzymů uplatňujících se v průběhu životního cyklu HCV. Jednotlivá virostatika je potřeba mezi sebou kombinovat, v případě terapie jediným virostatikem se téměř vždy rozvijí velmi rychle rezistence, tj. virostatikum přestává účinkovat a všechny pozitivní efekty léčby se ztrácejí. V současné době se používají kombinace neobsahující interferon, takže se běžně mluví o perorálních režimech léčby nebo o režimech bezinterferonových. Všechny aktuálně dostupné režimy mají vysokou účinnost, cca 97%, v některých podskupinách i 100%. Významnou výhodou je krátké trvání léčby, většinou 12 týdnů a absence významnějších vedlejších účinků léčby.  Volba léčebné kombinace závisí především na genotypu HCV v individuálním případě a na stupni jaterního postižení.</span></p>
<p style="text-align: justify;"><span style="color: #000000;"><strong>Aktuální situace a pravidla léčby v České republice</strong></span></p>
<p style="text-align: justify;"><span style="color: #000000;">V České republice jsou všechna virostatika označena symbolem S, což znamená jejich úhradu v režimu centrové léčby. Léčba proto není dostupná u každého hepatogastroenterologa či infektologa, ale na 15 specializovaných pracovištích v celé republice, která se problematice HCV infekce dlouhodobě věnují a mají veškeré potřebné laboratorní, diagnostické i klinické zázemí. Vlastní léčba HCV infekce se řídí českými standardy vypracovanými Českou hepatologickou společností ČLS JEP a Společností infekčního lékařství ČLS JEP a jsou dostupné např. na <span style="color: #ff0000;"><strong><a href="http://www.ces-hep.cz/" target="_blank" title="Česká hepatologická společnost"><span style="color: #ff0000;">www.ces-hep.cz</span></a></strong></span>. Základním kritériem, podle kterého se rozhoduje o zahájení protivirové léčby, je přítomnost jaterní fibrózy F2.  </span></p>
<p style="text-align: justify;"><span style="color: #000000;"><strong>Praktický postup pro hemofilika s HCV infekcí</strong></span></p>
<p style="text-align: justify;"><span style="color: #000000;">Výše zmíněná centra, schopná léčit chronickou HCV infekci perorálními režimy, jsou ve velké většině případů pracoviště ve fakultních či krajských nemocnicích. Fakultní pracoviště dobře spolupracují s hlavními hemofilickými centry v ČR. Neexistuje proto žádná administrativní překážka, která by znemožňovala vyšetřit hemofilika na odborném hepatologickém či pracovišti infekčního lékařství z pohledu indikace protivirové léčby bezinterferonovým režimem. Nicméně ne úplně každý pacient je indikován k bezprostřednímu zahájení léčby. Vzhledem k podmínkám úhrady virostatik je třeba dodržovat určitá pravidla, z nichž to nejdůležitější již bylo zmíněno: musí být prokazatelná jaterní fibróza stupně alespoň F2. Finální rozhodnutí o zahájení či odkladu léčby je ale v rukou ošetřujícího lékaře hepatologa či infekcionisty, protože existují určitá kritéria, kdy lze protivirovou léčbu zahájit i při méně významném stupni zvazivovatění jater. </span></p>
