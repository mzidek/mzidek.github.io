---
author: Martin Bohůn
category: Z přednášek
date: 2012-11-21 17:31:10
excerpt: 'V rámci Evropského hemofilického konsorcia v Praze jsem měla možnost vyslechnout
  zajímavou přednášku od Briana O´Mahonyho - prezidenta Evropského hemofilického konsorcia

  Téma mne velmi zajímalo, protože sama mám syna s hemofilií B, o které bylo vždy
  možné získat mnohem méně informací a která vždy byla „stínem“ hemofilie A Pan O´Mahony
  zmínil některé podobnosti mezi oběma typy nemocí: stejný vzorec dědičnosti, podobné
  krvácení do kloubů a svalů, nutnost soustavné a komplexní léčby u hemofilie A i
  B Některé studie ukázaly, že hemofilie B je klinicky méně závažná než hemofilie
  A, jiné současné studie naopak tuto hypotézu popírají

  Model léčby je podobný, i když hemofilie B na kvalitní léčbu čekala mnohem déle
  Koncentráty FVIII se poprvé objevily v sedmdesátých letech, naopak koncentrát FIX
  nebyl znám do roku 1992 Co se rekombinantní léčby týče, tak FIX také zásadně pokulhává
  Rekombinantní produkty FIX se objevily v r 1997 (o tři roky později než FVIII) a
  na trhu je pouze jeden (zatímco pro FVIII je k dispozici 6 rekombinantních produktů)
  Léčba hemofilie B se vždy tak trochu „opožďovala“ a i dnes se profylaxe pro léčbu
  hemofilie B používá méně často než pro hemofilii A Bohužel i ekonomické okolnosti
  mohou hrát svou roli Abychom docílili stejné léčby, tak hemofilik A potřebuje 1IU,
  zatímco hemofilik B potřebuje 2IU faktoru Tato informace, kterou pan O´Mahony zmínil,
  pro mne byla velkou novinkou A není to jen větší dávka léku, je to také jeho vyšší
  cena Léčba pro pacienta s hemofilií B je výrazně dražší než léčba pacienta s hemofilií
  A To může mít zásadní důsledek v zemích, kde jsou ekonomické zdroje přísně limitovány
  a kde je vyšší výskyt nemoci Co se profylaxe týče, tak hemofilici B většinou aplikují
  léky dvakrát týdně, hemofilici A třikrát Riziko tvorby inhibitoru je u B méně časté;
  pokud se však inhibitor vytvoří, pak je jeho léčba velmi komplikovaná a je obtížné
  inhibitor eliminovat

  Výhledy do budoucna se zdají poměrně slibné I když hemofilie B čekala na kvalitní
  léčbu déle, dnes výzkumy ukazují, že léky s delším účinkem faktoru se vyvíjejí rychleji
  než pro hemofilii A Také genová terapie dosáhla určitých úspěchů – v současné době
  probíhá pět různých studií, které vykazují lepší závěry než pro hemofilii A

  A na otázku, která z nich je tzv královská nemoc, je také pro mne překvapivá odpověď
  – právě hemofilie B, což možná mnozí z nás ani netuší…

  I když mé postřehy z přednášky jsou velmi laické a odborníci z oblasti hematologie
  by jistě vše podali mnohem erudovaněji, přesto mi dodaly naději do budoucna pro
  mého syna i ostatní hemofiliky trpící stejnou diagnózou Jsem ráda, že jsem se akce
  mohla zúčastnit a být v centru nových poznatků

  Marcela Řeháková, matka osmiletého těžkého hemofilika Jakuba'
featured-image: images/Ikony/ehc.jpg
joomla_id: 124
joomla_url: hemofilie-a-versus-hemofilie-b-rozdily-a-podrobnosti
layout: post
title: Hemofilie A versus hemofilie B – rozdíly a podrobnosti
---

<h4 style="text-align: justify;">
 <img border="0" height="90" src="{{ site.baseurl }}/images/Ikony/ehc.jpg" style="float: left; margin-left: 10px; margin-right: 10px;" width="150"/>
 <span style="color: #000000;">
  V rámci Evropského hemofilického konsorcia v Praze jsem měla možnost vyslechnout zajímavou přednášku od Briana O´Mahonyho - prezidenta Evropského hemofilického konsorcia.
 </span>
</h4>
<p style="text-align: justify;">
 <span style="color: #000000;">
  Téma mne velmi zajímalo, protože sama mám syna s hemofilií B, o které bylo vždy možné získat mnohem méně informací a která vždy byla „stínem“ hemofilie A. Pan O´Mahony zmínil některé podobnosti mezi oběma typy nemocí: stejný vzorec dědičnosti, podobné krvácení do kloubů a svalů, nutnost soustavné a komplexní léčby u hemofilie A i B. Některé studie ukázaly, že hemofilie B je klinicky méně závažná než hemofilie A, jiné současné studie naopak tuto hypotézu popírají.
 </span>
</p>
<p style="text-align: justify;">
 <span style="color: #000000;">
  Model léčby je podobný, i když hemofilie B na kvalitní léčbu čekala mnohem déle. Koncentráty FVIII se poprvé objevily v sedmdesátých letech, naopak koncentrát FIX nebyl znám do roku 1992. Co se rekombinantní léčby týče, tak FIX také zásadně pokulhává. Rekombinantní produkty FIX se objevily v r. 1997 (o tři roky později než FVIII) a na trhu je pouze jeden (zatímco pro FVIII je k dispozici 6 rekombinantních produktů). Léčba hemofilie B se vždy tak trochu „opožďovala“ a i dnes se profylaxe pro léčbu hemofilie B používá méně často než pro hemofilii A. Bohužel i ekonomické okolnosti mohou hrát svou roli. Abychom docílili stejné léčby, tak hemofilik A potřebuje 1IU, zatímco hemofilik B potřebuje 2IU faktoru. Tato informace, kterou pan O´Mahony zmínil, pro mne byla velkou novinkou. A není to jen větší dávka léku, je to také jeho vyšší cena. Léčba pro pacienta s hemofilií B je výrazně dražší než léčba pacienta s hemofilií A. To může mít zásadní důsledek v zemích, kde jsou ekonomické zdroje přísně limitovány a kde je vyšší výskyt nemoci. Co se profylaxe týče, tak hemofilici B většinou aplikují léky dvakrát týdně, hemofilici A třikrát. Riziko tvorby inhibitoru je u B méně časté; pokud se však inhibitor vytvoří, pak je jeho léčba velmi komplikovaná a je obtížné inhibitor eliminovat.
 </span>
</p>
<p style="text-align: justify;">
 <span style="color: #000000;">
  Výhledy do budoucna se zdají poměrně slibné. I když hemofilie B čekala na kvalitní léčbu déle, dnes výzkumy ukazují, že léky s delším účinkem faktoru se vyvíjejí rychleji než pro hemofilii A. Také genová terapie dosáhla určitých úspěchů – v současné době probíhá pět různých studií, které vykazují lepší závěry než pro hemofilii A.
 </span>
</p>
<p style="text-align: justify;">
 <span style="color: #000000;">
  A na otázku, která z nich je tzv. královská nemoc, je také pro mne překvapivá odpověď – právě hemofilie B, což možná mnozí z nás ani netuší…
 </span>
</p>
<p style="text-align: justify;">
 <span style="color: #000000;">
  I když mé postřehy z přednášky jsou velmi laické a odborníci z oblasti hematologie by jistě vše podali mnohem erudovaněji, přesto mi dodaly naději do budoucna pro mého syna i ostatní hemofiliky trpící stejnou diagnózou. Jsem ráda, že jsem se akce mohla zúčastnit a být v centru nových poznatků.
 </span>
</p>
<p>
 <em>
  <span>
   Marcela Řeháková, matka osmiletého těžkého hemofilika Jakuba
  </span>
 </em>
</p>