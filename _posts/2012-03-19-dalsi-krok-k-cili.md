---
author: Martin Bohůn
category: Články
date: 2012-03-19 12:00:43
excerpt: 'V pátek se v Praze sešlo další jednání koordinační rady Českého národního
  hemofilického programu Posunulo vývoj zase o něco dál

  Hlavním bodem programu bylo předání certifikátů všem centrům, která prošla úspěšně
  audity V zásadě jsou to všechna, která požádala, s výjimkou Ústí nad Labem pro dospělé
  V severních Čechách to bude tak, že dospělí najdou své HTC v Liberci a děti v Ústí
  Na ostatních místech republiky se nic zásadního nemění'
featured-image: images/loga/cnhp.bmp
joomla_id: 77
joomla_url: dalsi-krok-k-cili
layout: post
title: Další krok k cíli
---

<h4 style="text-align: left;">
 <img border="0" height="78" src="{{ site.baseurl }}/images/loga/cnhp.bmp" style="float: left; margin-left: 10px; margin-right: 10px;" width="150"/>
 <span style="color: #000000;">
  V pátek se v Praze sešlo další jednání koordinační rady Českého národního hemofilického programu. Posunulo vývoj zase o něco dál.
 </span>
</h4>
<p style="text-align: justify;">
 <span style="color: #000000;">
  Hlavním bodem programu bylo předání certifikátů všem centrům, která prošla úspěšně audity. V zásadě jsou to všechna, která požádala, s výjimkou Ústí nad Labem pro dospělé. V severních Čechách to bude tak, že dospělí najdou své HTC v Liberci a děti v Ústí. Na ostatních místech republiky se nic zásadního nemění.
 </span>
</p>
<p style="text-align: justify;">
 <span style="color: #000000;">
  Hodně obsáhlá a nervózní diskuse se odbyla kolem ustavení definitivní koordinační rady. Český svaz hemofiliků uhájil svou pozici řádného člena s hlasovacím právem. Koordinační radu budou tvořit zástupci čtyř CCC, všech HTC, PSP v Plzni a Pelhřimově, jeden zástupce ČSH a jeden zástupce IBA, tedy zpracovatele elektronických programů ČNHP. Pokud si nejste jisti, co CCC a HTC znamená, najdete vysvětlení v seznamu center v záhlaví webu. Jednání koordinační rady se budou moci zúčastnit také zástupci všech dalších pracovišť zabývajících se hemofilií a von Willebrandovou chorobou, ale bez práva hlasovat.
 </span>
</p>
<p style="text-align: justify;">
 <span style="color: #000000;">
  Kromě koordinační rady vznikne ještě velmi úzká pětičlenná výkonná rada, o jejímž složení nebylo zcela rozhodnuto, ale kde by měli zasednou reprezentanti čtyř CCC a jeden za všechna HTC.
 </span>
 <br/>
 <span style="color: #000000;">
  Výkonná rada pak vybere ze svého středu dva koordinátory, ti budou ČNHP zastupovat na venek. Dva dosavadní Miroslav Penka a Peter Salaj se postu vzdali.
 </span>
</p>
<p style="text-align: justify;">
 <span style="color: #000000;">
  Nejdůležitější je Deklarace ČNHP obsahující všechno, co se každého hemofilika bytostně dotýká. Ke zhlédnutí je na oficiálních stránkách
 </span>
 <strong>
  <a href="http://cnhp.registry.cz/" target="_blank" title="ČNHP">
   http://cnhp.registry.cz/
  </a>
 </strong>
 <span style="color: #000000;">
  . Pokud má někdo ze členů svazu pocit, že jeho centrum nepostupuje podle těchto zásad, může se prostřednictvím Rady ČSH na některý z orgánů ČNHP obrátit.
 </span>
</p>