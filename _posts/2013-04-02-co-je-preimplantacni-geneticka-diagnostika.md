---
author: Martin Bohůn
category: Články
date: 2013-04-02 10:27:36
excerpt: 'Nositelé vzácných dědičných onemocnění, mezi něž patří i hemofilie, chtějí
  při zakládání rodiny vědět, jaká je možnost, že budou mít zdravé dítě bez postižení

  Nabízejí se jim dvě varianty: prenatální genetická diagnostika nebo preimplantační
  genetická diagnostika(PGD) To je metoda umožňující výběr embrya bez konkrétní genetické
  zátěže Charakteristické pro ni je, že k výběru embrya dochází ještě před jeho přenosem
  do dělohy'
featured-image: images/uvodnik-clanku-foto/embryo.jpg
joomla_id: 149
joomla_url: co-je-preimplantacni-geneticka-diagnostika
layout: post
title: Co je preimplantační genetická diagnostika?
---

<h4 style="text-align: justify;"><span style="color: #000000;"><img src="images/uvodnik-clanku-foto/embryo.jpg" border="0" width="150" height="90" style="margin-left: 10px; margin-right: 10px; float: left;" /></span><span style="color: #000000;">Nositelé vzácných dědičných onemocnění, mezi něž patří i hemofilie, chtějí při zakládání rodiny vědět, jaká je možnost, že budou mít zdravé dítě bez postižení.</span></h4>
<p style="text-align: justify;"><span style="color: #000000;">Nabízejí se jim dvě varianty: prenatální genetická diagnostika nebo preimplantační genetická diagnostika(PGD). To je metoda umožňující výběr embrya bez konkrétní genetické zátěže. Charakteristické pro ni je, že k výběru embrya dochází ještě před jeho přenosem do dělohy.</span></p>

<p style="text-align: justify;"><span style="color: #000000;">Výhoda spočívá v tom, že následné těhotenství už je prakticky bez rizika, že dítě ponese sledovanou genetickou zátěž. Není třeba řešit případná úskalí pojící se s umělým přerušením těhotenství, která v praxi znamenají jak etická dilemata, tak zdravotní komplikace. Umělé přerušení těhotenství také může mít neblahý vliv na pozdější schopnost páru znovu otěhotnět. PGD se vždy pojí s metodami asistované reprodukce a s mimotělním oplodněním. Na počátku je odběr vajíček a jejich následné oplození spermiemi partnera. Z nich se pak odebere jedna buňka. To ranému embryu nijak neublíží a odebraná buňka poslouží ke genetickému testování. Do dělohy matky se poté přenášejí pouze embrya, u kterých genetický test provedený na odebrané buňce vyloučil riziko postižení.</span></p>
<p style="text-align: justify;"><span style="color: #000000;">Preimplantační genetická diagnostika je vhodná pro páry, které již jedno postižené dítě mají, nebo sami trpí nějakým monogenně podmíněným vzácným onemocněním. Také pro páry, v jejichž rodinách se někdo nemocný vyskytl. O vhodnosti PGD pro konkrétní pár rozhoduje klinický genetik.</span></p>
<p style="text-align: justify;"><span style="color: #000000;">PGD je v současné době možno uskutečnit při jakémkoliv vzácném onemocnění, u něhož víme, který konkrétní gen nebo mutace jsou za vznik onemocnění odpovědné. Tedy i u všech forem hemofilie, kde je přesná genetická příčina vzniku známá. U přenašečky hrozí pro každého počatého chlapce 50% riziko, že bude trpět hemofilií a pro každou počatou dívku 50% riziko, že bude rovněž přenašečkou.  Pro takové rodiny je metoda   PGD mimořádně vhodná.</span></p>
<p style="text-align: justify;"><span style="color: #000000;">V případě hemofilie se setkáváme i s případy, kdy mutace chromozomu X vznikla ve vajíčku až při jeho vývoji a matka přenašečkou není. Pak nejde o zděděnou formu hemofilie, ale o tzv. mutaci de novo. Pokud tedy není matka nosičkou mutovaného genu, neexistuje ani obava, že by hemofilií onemocněli další sourozenci. Hemofilik s mutací vzniklou de novo ji pak ale obvykle předává do dalších generací tak, že všechny narozené dcery se stanou přenašečkami.</span></p>
<p style="text-align: justify;"><span style="color: #000000;">Prvním důležitým krokem je příprava PGD. Je nutné připravit schéma umožňující spolehlivě rozeznat mutovaný gen, k tomu slouží analýza DNA páru a nejbližších členů rodiny. Následně  je možné navrhnout přesný a spolehlivý postup vyšetření buňky odebrané z embrya. Dokáže jednoznačně rozlišit gen odpovědný za vznik onemocnění od genu bez genetické zátěže a umožní narození zdravého dítěte.</span></p>
<p style="text-align: justify;"><span style="color: #000000;">Souběžně s přípravou a optimalizací genetického vyšetření probíhá příprava na to, aby mohl pár absolvovat výkony asistované reprodukce, jako je odběr vajíček a mimotělní oplození.</span></p>
<p style="text-align: justify;"><span style="color: #000000;">Při samotném PGD se odeberou a oplodní vajíčka a po třídenní kultivaci embryí odebere jedna buňka. DNA odebrané buňky poslouží k určení, jakou genovou sestavu embryo nese. Na jejím základě je možné říci s jistotou blížící se 100%, že testované embryo je buď zdravé, nebo nese genetickou zátěž spojenou s budoucím rozvojem onemocnění. Embryo vyhodnocené jako geneticky vhodné se následně přenáší do dělohy matky. Pokud má pár více embryí vhodných k transferu, mohou být velmi šetrným způsobem zamražena a uchována k opakovanému transferu nebo v budoucnu, bude-li pár chtít další dítě.</span></p>
<p style="text-align: justify;"><span style="color: #000000;">Bohaté zkušenosti má v tomto směru brněnské Sanatorium Repromeda, kde PGD používají už od roku 2004. Kromě testování buněk z raných stádií embryí (blastomer) se zabývají i vyšetřováním buněk odebraných z vyšších embryonálních stádií – blastocyst.  Embrya se přenášejí do dělohy matky ve většině případů ve stádiu blastocysty s patřičným ohledem na kvalitu vývoje. Díky soustavnému monitorování vývoje embryí lze vybrat pro transfer ta nejvhodnější a dosáhnout tak vysoké úspěšnosti otěhotnění.</span></p>
<p style="text-align: justify;"><span style="color: #000000;">PGD hemofilie a dalších vzácných onemocnění plně hradí větší zdravotní pojišťovny. Pár se pouze spolupodílí na přípravě a optimalizaci metody pro první cyklus PGD pro každý pár vždy zcela individuální a představuje doplatek ze strany klientů ve výši 15 000 Kč. Dále si pár hradí výkony nevyhnutelné během asistované reprodukce a zároveň nehrazené zdravotní pojišťovnou. To je například injekce spermie do vajíčka, prodloužená kultivace embryí a doplatek za léky k hormonální léčbě nutné pro odběr většího počtu vajíček. Doplatek za tyto výkony se aktuálně pohybuje kolem 25 000 Kč.</span></p>
<p style="text-align: justify;"><span style="color: #000000;">Preimplantační genetická diagnostika nemůže zaručit narození absolutně zdravého dítěte, může však s jistotou vyloučit přenesení konkrétní genetické zátěže na další generaci. V takovém případě se rodičovský pár nemusí obávat, že bude nucen kvůli předem známému problému uvažovat o umělém přerušení těhotenství.</span></p>
<p><span style="color: #000000;">Bližší informace najdete na</span> <strong><a href="http://www.repromeda.cz">www.repromeda.cz</a></strong></p>